Category,Title,Description,Full Text
Jamiyat,Raqobat qo‘mitasi yirik savdo tarmoqlariga narxlarni nazorat qilib borishni topshirdi,,Raqobat qo‘mitasi savdo tarmoqlari vakillari bilan Yangi yil bayrami arafasida oziq-ovqat mahsulotlari narxlari barqarorligini taʼminlash yuzasidan uchrashuv o‘tkazdi. Qo‘mita o‘z vakolatlari doirasida ichki bozorda isteʼmol tovarlarining narxlarini tahlil qilish hamda savdo faoliyatida raqobatni taʼminlash yuzasidan respublikamizning 8 ta yirik chakana savdo tarmoqlari vakillari bilan amaliy uchrashuv bo‘lib o‘tdi.
Jamiyat,Dunyoda birinchi marta urib turgan yurak ko‘chirib o‘tkazildi,,"Italiyaning Paduya shahrida dunyoda birinchi marta urib turgan yurak ko‘chirib o‘tkazildi.Shahar shifoxona-universitet boshqarmasi ushbu amaliyotni inqilob, deya ta’rifladi. Bunday amaliyot shifokorlarga yurak transplantatsiyasi natijalarini yaxshilash hamda nazorat ostidagi organ to‘xtab qolishining oldini olish imkonini beradi.«Shu tariqa yurakni joyidan olish va ko‘chirib o‘tkazish jarayonida ishemik va reperfuzion shikastlanishlarga barham beriladi, yurak funksiyalarining operatsiyadan so‘ng tez tiklanishi ta’minlanadi», — deyiladi xabarda.Paduya shifoxona-universitet boshqarmasi ma’lumotiga ko‘ra, bemor ayni paytda o‘zini yaxshi his etmoqda. Unga tez orada uyiga ketishiga ruxsat beriladi."
Jamiyat,The Telegraph: Saudiya Arabistoni Ukrainadagi urushni tugatishi mumkin,,"Saudiya Arabistoni Ukrainadagi urushni tugatishi mumkin, prezident Vladimir Putin rejimining qulashi esa o‘ylagandan ko‘ra yaqinroq. Bu haqda The Telegraph xabar bermoqda.Xabarga ko‘ra, Rossiyadagi iqtisodiy vaziyat tobora Germaniyaning Birinchi jahon urushi oxiridagi holatiga o‘xshab bormoqda — haddan tashqari qizigan iqtisodiyot, tugab borayotgan resurslar va malakali ishchi kuchi yetishmovchiligi. Rossiya harbiy kuchlari xuddi 1917-yildagi nemis qo‘shinlari kabi uch yillik sanksiyalar bosimidan so‘ng doimiy ravishda kadrlar va uskunalar tanqisligidan aziyat chekmoqda. Bunga ta’sir qiluvchi quyidagi omillar ham mavjud.Suriyadagi geosiyosiy mag‘lubiyatBashar Asad rejimining qulashi Rossiyaning Yaqin Sharqdagi pozitsiyalariga strategik zarba bo‘ldi. Moskva mintaqadagi asosiy ittifoqchisini qutqara olmadi, bu esa Vladimir Putinga bo‘lgan ishonchni susaytirdi. Damashqning qo‘ldan ketishi Rossiyaning Tartus va Xmeymimdagi harbiy bazalarini xavf ostiga qo‘ydi.Turkiya vaziyatdan tezda foydalandi. Anqara mintaqani nazorat qiladi va Suriyadagi rus generallarining taqdiri endi Turkiya rahbariyatiga bog‘liq. Agar Putinga Tartusdagi harbiy-dengiz bazasini saqlab qolish nasib qilsa ham, bu Turkiya shartlari asosida amalga oshadi.Iqtisodiy izolyatsiyaRossiya iqtisodiyoti kapital va inson resurslarining keng ko‘lamli chiqib ketishini boshdan kechirmoqda. Urush boshlanganidan buyon 800 mingga yaqin yosh va malakali rossiyaliklar mamlakatni tark etdi. Harbiy xarajatlar yalpi ichki mahsulotning 10 foizigacha yetmoqda, uglevodorodlar eksportidan keladigan daromadlar esa pasaymoqda. 2022-yil o‘rtalarida neft va gaz savdosidan olingan kunlik daromad 1,2 milliard dollarni tashkil etgandi. Bugungi kunda bu ko‘rsatkich 600 million dollargacha tushib ketdi.Kreml Milliy farovonlik jamg‘armasidan mablag‘ olishga majbur bo‘lmoqda, u 16 yil ichidagi eng past ko‘rsatkich — 54 milliard dollargacha qisqardi. Mamlakatning oltin zaxirasi ham so‘nggi 15 oy ichida 554 tonnadan 279 tonnagacha kamaydi. Jamg‘armada likvid aktivlar deyarli qolmadi.G‘arbning moliyaviy zarbalariAQSH uch hafta oldin “Gazprombank” va Rossiyaning 50 dan ortiq moliyaviy muassasasiga qarshi sanksiyalar joriy etib, iqtisodiy bosimni kuchaytirdi. Bu choralar xalqaro pul o‘tkazmalarini va energiya resurslari savdosini qiyinlashtirib, rubl kursiga ta’sir qildi.Saudiya Arabistoni Rossiya iqtisodiyotiga qo‘shimcha zarba berishi mumkin. Iqtisodiy mutaxassislar prognoziga ko‘ra, Ar-Riyod yo‘qotilgan mavqeini qaytarish uchun jahon bozorini yana arzon neft bilan to‘ldirib yuborishi ehtimoli bor. Agar neft narxi bir barrel uchun 40 dollardan pastlasa, Rossiya moliya tizimi izdan chiqib, qulashi mumkin.Saudiyaga qaramlikTahlilchilar ta’kidlashicha, Rossiyadagi bugungi vaziyat Sovet ittifoqining so‘nggi oylarini tobora ko‘proq eslatmoqda. Tashqi ko‘rinishdan Putin rejimi hozircha barqaror turganday, ammo uning zaiflashuv alomatlari ko‘zga tashlanmoqda. Tizimni izdan chiqarish uchun birgina jiddiy geosiyosiy yoki iqtisodiy turtki kifoya bo‘ladi.The Telegraph Rossiya-Ukraina mojarosi tarixidagi keyingi bob Ar-Riyodda yozilishi mumkinligi, Putin rejimining kelajak taqdiri aynan Saudiya Arabistonining qarorlariga bog‘liq ekanini xulosa qildi."
Jamiyat,Milliy turizm yagona platformasi ishga tushirilmoqda,,"Vazirlar Mahkamasining ""Turizm sohasini raqamlashtirish va turistik xizmatlarni yagona platformaga birlashtirish chora-tadbirlari to‘g‘risida""gi qarori qabul qilindi.Milliy turizm yagona platformasi ishga tushirilmoqda. 2025 yil 1 sentyabrdan boshlab sinov tariqasida ishga tushirilayotgan platforma quyidagilarni amalga oshirish imkonini beradi:- sayyohlarga joylashtirish vositalarini onlayn band qilish va sayyohlar tomonidan baholash;- respublikadagi turoperatorlar va turagentlar xizmatlari, shu jumladan, sayyoxlarga gid, gid-tarjimon, yo‘riqchi-yo‘l boshlovchi, ekskursiya yetakchilari xizmatlaridan foydalanish;- yo‘nalishsiz taksi va avtotransport vositalari ijarasi xizmatlaridan foydalanish;- avtobus, avia va temir yo‘l chiptalari, madaniy meros obyektlari, muzeylar va boshqa diqqatga sazovor joylarga kirish chiptalarini xarid qilish;- xalqaro va milliy to‘lov tizimlari orqali turistik xizmatlar uchun to‘lovlarni amalga oshirish;- turizm sohasiga oid statistik hisobotlarni yuritish va real vaqt rejimida tahlil qilish."
Jamiyat,Yangi yil arafasida Toshkentda maxsus arzonlashtirilgan narxlardagi savdo yarmarkalari tashkil etildi,,Yangi yil arafasida Toshkentda maxsus arzonlashtirilgan narxlardagi savdo yarmarkalari tashkil etildi.Savdo yarmarkalari quyidagi bozorlarda o‘tkazilmoqda:«Aviasozlar dehqon bozori» AJ – Yashnobod«Askiya dehqon bozori» AJ – Yakkasaroy«Chilonzor dehqon bozori» MCHJ – Chilonzor«Mirobod dehqon bozori» AJ – Mirobod«Navro‘z dehqon bozori» AJ – Mirzo Ulug‘bek«Oloy dehqon bozori» AJ – Yunusobod«Sergeli dehqon bozori» AJ – Sergeli«Farxod dehqon bozori» AJ – Uchtepa«Eski Juva dehqon bozori» AJ – Shayxontohur«Yunusobod dehqon bozori» AJ – Yunusobod«Quylik dehqon bozori» AJ – Bektemir«Qora qamish dehqon bozori» MCHJ – Olmazor. 
Jamiyat,Germaniya Suriyani qo‘llab-quvvatlash shartlarini e’lon qildi,,"Germaniya tashqi ishlar vaziri Annalena Berbok 11 dekabr, chorshanba kuni Bashar Asad rejimi ag‘darilganidan keyin Suriyani qo‘llab-quvvatlash rejasini taqdim etdi. U Berlin Damashqqa yordam berish uchun ilgari suradigan sakkiz band va shartdan iborat.Berbok hokimiyatning tinch yo‘l bilan o‘tkazilishini birinchi va eng muhim nuqta deb atadi. «Barcha partiyalar tomonidan qabul qilingan fuqarolik hukumati faqat barcha ozchiliklar va siyosiy guruhlar stol atrofida jam bo‘lsa, muvaffaqiyatli bo‘ladi», dedi u.Chet el aralashuvisiz Suriya ichidagi muloqotIkkinchi o‘rinda - Suriya ichidagi muloqot. Germaniya Tashqi ishlar vazirligi rahbarining so‘zlariga ko‘ra, u BMT rezolyutsiyalari va «joylardagi voqeliklar»ga muvofiq chet el aralashuvisiz, masalan, Turkiya yoki Isroil aralashuvisiz o‘tishi kerak. «Suriya yana xorijiy davlatlar o‘yinida piyodaga aylanmasligi kerak», dedi Berbok.Uchinchisi, «Hay’at Tahrir ash-Shom» (Hsh) a’zolari tomonidan ayollar, etnik va diniy ozchiliklar huquqlarini hurmat qilish. Berbokning aytishicha, Germaniya guruh bilan «hali to‘g‘ridan to‘g‘ri aloqaga ega emas», ammo Berlin uning «Al-Qoida» bilan aloqasi borligini biladi. «Biz Hshni uning harakatlariga qarab baholaymiz», dedi vazir.U, shuningdek, insonparvarlik inqirozini imkon qadar tezroq ortda qoldirib, Suriyani qayta tiklashni boshlashga chaqirdi. Berbok siyosiy inqiroz fonida mamlakatda yuqori inflatsiya haqida ma’lum qildi, shuning uchun asosiy oziq-ovqat mahsulotlari qimmatlashmoqda. Misol uchun, non narxi bir necha kun ichida 900 foizga oshdi. Vazir Germaniyadan 8 million yevrolik shoshilinch yordam va’da qildi.Suriyaliklarni vataniga qaytarish mojarosi: Shols vazminlikka chaqirdiGermaniya kansleri Olaf Shols suriyaliklarning Germaniyadan vataniga qaytarilishi haqidagi munozaralarda vazminlikka chaqirdi. «Endi bizning vazifamiz u yerda xavfsiz muhit yaratish imkoniyatini qo‘ldan boy bermaslik, demokratiyani dunyoga keltirish va turli dinlarga mansub odamlar normal birga yashashini ta’minlashdir», dedi Shols 10 dekabr kuni ARD telekanalida Suriyadagi vaziyat haqida.«Ehtimol, agar hamma narsa yaxshi kechsa, ko‘pchilikning o‘zi endi o‘z mamlakatini qayta tiklashda ishtirok etishni xohlashini aytishadi», deb tushuntirdi Germaniya kansleri Bashar Asad rejimi qulaganidan keyin suriyalik qochqinlarning o‘z vatanlariga qaytishi haqidagi munozaralarni sharhlar ekan. Biroq, ayni damda Suriyadagi vaziyat «juda va juda xavfli» bo‘lib qolmoqda, deya eslatdi u."
Jamiyat,Ota-onalardan darsliklar ijarasi uchun qo‘shimcha to‘lov undirish rejalashtirilmagan — Iqtisodiyot va moliya vazirligi,,"2025–2027-yillarga mo‘ljallangan Fiskal strategiya asosida ishlab chiqilgan Budjetnoma loyihasida 2025–2026-o‘quv yilidan 2–11-sinflarda bir to‘plam darslik va mashq daftarlari uchun ijara to‘lovi undirish tizimini joriy etish yuzasidan tegishli takliflar taqdim etilgan edi.Budjet jarayonlarini shakllantirishda vazirlik tomonidan, birinchi navbatda, iqtisodiy o‘sishning barqaror yuqori sur’atlari hamda iqtisodiy va ijtimoiy sohaning moliyaviy mutanosibligini ta’minlashda davlatning ijtimoiy majburiyatlarini to‘liq hamda o‘z vaqtida bajarishga ustuvor e’tibor qaratiladi. Bunda, samaradorlikni oshirish maqsadida turli yo‘nalishlar bo‘yicha tahlillar o‘tkaziladi.Ta’kidlash lozimki, 2024-yilda maktab o‘quvchilari uchun 83,2 mln nusxa darslik va mashq daftarlarini yetkazib berish uchun Davlat budjetidan jami 1,5 trln so‘m ajratilgan. Ushbu mablag‘lardan 435,5 mlrd so‘mi (yoki 36 foizi) davriyligi 1-yil hisoblanadigan hamda har yili yangidan chop etiladigan mashq daftarlari uchun yo‘naltirilgan.2025-yilda esa 81 mln nusxa darsliklar va mashq daftarlari uchun jami 1,3 trln so‘m mablag‘larni to‘liq Davlat budjetidan qoplash ko‘zda tutilgan.Shu bilan birga, ijtimoiy tarmoqlardagi faol foydalanuvchilar tomonidan chop etilgan postlarda Budjet loyihasida Kitob jamg‘armasi xarajat va daromadlari ko‘rsatilmaganiga e’tibor qaratilgan. Qayd etish joizki, Kitob jamg‘armasi faoliyati to‘xtatilgan va yangi jamg‘arma tashkil qilinmagani sababli loyihada bu bo‘yicha ma’lumotlar aks ettirilmagan.2025-yil uchun Davlat budjeti doirasida ko‘zda tutilgan mablag‘lar yangi o‘quv yilida o‘quvchilarni darsliklar va mashq daftarlari bilan ta’minlash bo‘yicha ehtiyojni to‘liq qoplash imkonini beradi.Bunda, ota-onalardan darsliklar va mashq daftarlari ijarasi uchun qo‘shimcha to‘lov undirish rejalashtirilmagan."
Jamiyat,Qatar shahzodasi Xalifa ibn Hamad Ol Soniy uylanishini e’lon qildi,,"Dunyodagi eng ko‘zga ko‘ringan Qatar hukmron oilasining vakili shayx Xalifa ibn Hamad Ol Soniy uylanishini ma’lum qildi. Bu haqda Emirates Women xabar berdi.Qatar ichki ishlar vaziri lavozimida faoliyat yuritayotgan shayx Xalifa Janubiy Kaliforniya universitetida jamoatchilik diplomatiyasi bo‘yicha magistrlik darajasini olgan. U dunyodagi eng yosh vazirlardan biri hisoblanadi.Uning onasi o‘zining go‘zalligi va ayollar huquqlari uchun kurashi bilan dunyoga tanilgan afsonaviy shayxa Moza bintu Nosir, otasi esa Qatarning sobiq amiridir.Shahzodaning rafiqasi — Al Vakrah futbol klubi menejerining qizi shayxa Fotima bintu Nosir ibn Hasan Ol Soniy bo‘lib, shaxsiy hayotini yashirin tutishni ma’qul ko‘radi.Qirollik to‘yi ulkan miqyosdagi tadbirga aylanadi, unga butun dunyodan yuqori martabali shaxslar va qirollik oilalarining a’zolari tashrif buyuradi. Hashamatli ziyofat 6-dekabr kuni Al-Vajba saroyida bo‘lib o‘tadi, 7-dekabr kuni esa erkaklar uchun marosim o‘tkazilishi rejalashtirilgan."
Jamiyat,Ogʻir atletika: Sarvarbek Zafarjonov jahon chempionatida bronza medaliga sazovor boʻldi,,"Ogʻir atletika boʻyicha Oʻzbekiston terma jamoasi aʼzosi Sarvarbek Zafarjonov Bahraynda oʻtayotgan jahon chempionatida terma jamoamiz hisobiga yana bir medalni taqdim qildi. -89 kg vazn toifasining “A” guruhida qatnashgan polvonimiz bronza medaliga sazovor boʻldi.Sarvarbek dast koʻtarish mashqida 171 kg natija qayd etib, uchinchi oʻrinni egalladi. Biroq siltab koʻtarishda 204 kg bilan oltinchi, yakunda 375 kg bilan toʻrtinchi pogʻonadan joy oldi. Hamyurtlarimizning keyingi ishtiroki 14-dekabr sanasiga toʻgʻri keladi. Unda Ruslan Nurudinov, Sharofiddin Amriddinov hamda Tursunoy Jabborova medallar uchun kurash olib borishadi."
Jamiyat,O'zbekiston Din ishlari bo'yicha qo'mitasi va Misrning Al-Azhar majmuasi o'rtasida anglashuv memorandumi imzolandi,,"O'zbekiston elchixonasi ko'magida O'zbekiston Vazirlar Mahkamasi huzuridagi Din ishlari bo'yicha qo'mita va Misrning Al-Azhar majmuasi o'rtasida anglashuv memorandumi imzolandi.Hozirgi kunda Al-Azhar majmuasi bilan kadrlar tayyorlash, ularning kasb-mahoratini oshirish, xalqaro konferensiya va seminarlar o'tkazish bo'yicha yaqin hamkorlik o'rnatilgan.Imzolangan anglashuv memorandumi diniy ta'lim olish istagidagi o'zbekistonlik yoshlarning Al-Azhar majmuasi va uning tarkibidagi o'quv muassasalariga qabul qilishni tartibga soladi.Hujjatda ta'lim yo'nalishida o'zaro axborot va tajriba almashish, birgalikda xalqaro anjumanlar tashkil qilish, buzg'unchi soxta diniy g'oyalar va ekstremizm ko'rinishlari tarqalishining oldini olishga qaratilgan targ'ibot ishlarini amalga oshirish va islom merosini chuqur o'rganish bo'yicha ilmiy tadqiqotlar o'tkazish kabi bir qator vazifalar belgilagan."
Jamiyat,“QR” kod orqali barcha qurilish obyektlarini kuzatish imkoni yaratildi,,"Maʼlumki, Prezidentimiz raisligida bo‘lib o‘tgan qurilish industriyasi va qurilish materiallarini ishlab chiqarishni yana-da rivojlantirishga oid videoselektor yig‘ilishida qurilish-montaj ishlari sifati masalasiga alohida eʼtibor qaratilib, bu borada bajarilishi shart bo‘lgan aniq vazifalar belgilab berilgan edi.Ushbu vazifalar ijrosini taʼminlash, xususan, mamlakatimiz qurilish sohasidagi jarayonlarni samarali va shaffof boshqarish maqsadida yangi qurilishlarda davlat nazorati tizimi joriy etilmoqda. Mazkur tizim zamonaviy raqamli yechimlar asosida ishlab chiqilgan bo‘lib, qurilish jarayonlarini boshqarish, hujjatlashtirish va nazorat qilishda qulay imkoniyatlar yaratadi. Tizimning asosiy maqsadi qurilish jarayonlarini izchil boshqarish, ortiqcha qog‘ozbozlikka yo‘l qo‘ymaslik va inson omili taʼsirini kamaytirish orqali sifat va xavfsizlikni taʼminlashdan iborat.Xo‘sh, tizimning o‘ziga xos yangiligi va imkoniyatlari qanday omillarda ko‘rinadi?– Dastlab cheklist tizimiga to‘xtalamiz. Ushbu tizim bilan qurilish jarayonlari bosqichma-bosqich tekshiriladi va har bir ish turi uchun to‘ldiriladigan cheklistlar orqali sifat nazorati amalga oshirilib, hujjatlashtirish jarayoni soddalashtiriladi, – deydi Qurilish va uy-joy kommunal xo‘jaligi vazirligi axborot xizmati rahbari Saidnosir Usmonov. – Tizim qurilish korxonalarining holatini avtomatik baholaydi va reytingi past bo‘lgan yoki talabga javob bermaydigan korxonalarga ruxsatnoma bermaydi.Muhim yangiliklardan yana biri, har bir obyekt uchun “QR” kodli pasport joriy etilgan bo‘lib, ushbu kod orqali obyekt haqidagi barcha maʼlumotlarni real vaqt rejimida olish mumkin. Bu respublikadagi barcha fuqarolar va jamoat nazorati vakillariga qurilish obyektlar holatini qulay tarzda kuzatish imkonini beradi.Obyektning foydalanishga qabul qilish jarayoni ham ancha soddalashtirildi. Eski tizimdagi 27 ta cheklist bandi o‘rniga, yangi tizimda faqat 7 ta band qoldirilib, jarayonni tezlashtirish va ortiqcha kechikishlarning oldini olishga yordam beradigan tizim ishga tushdi.Qurilish ishtirokchilari uchun interaktiv va qulay kabinetlar ishlab chiqildi. Har bir kabinet foydalanuvchiga moslashtirilgan bo‘lib, bu orqali ichki nazorat, texnik nazorat, mualliflik nazorati va inspektorlar uchun alohida imkoniyatlar taqdim etilmoqda.Qurilish jarayonlari tizim orqali raqamlashtirilib, qo‘shimcha ravishda obyektlar real vaqt rejimida kuzatib boriladi. Yaʼni, inspektor obyektni joyiga chiqib monitoring qilish bilan birgalikda elektron hujjat va fotosuratlar orqali obyektning holati bo‘yicha qo‘shimcha o‘rganishlarni amalga oshirish imkoniyatiga ega bo‘ldi.Barcha xulosa, yozma ko‘rsatma va tasdiqlar elektron hujjat aylanishi orqali amalga oshiriladi. Bu esa qog‘oz hujjatlariga bo‘lgan ehtiyojni kamaytirib, jarayonlarni tezlashtirishga yordam beradi.Eng muhimi, qurilish jarayonlari ""Shaffof qurilish"" milliy axborot tizimiga integratsiya qilinib, jarayonlarning shaffofligi oshirildi va korrupsiya xavfi kamaytirildi.Umuman olganda, yangi tizim qurilish jarayonlarini shaffoflashtirish, sifat nazoratini kuchaytirish va jarayonlarni soddalashtirishga xizmat qiladi. Bu innovatsion yechimlar quruvchilar va nazorat organlari uchun qulaylik yaratib, obyektni o‘z vaqtida va sifatli tayyorlab foydalanishga topshirishga imkon beradi. "
Jamiyat,Yoqilg‘i-energetika resurslari narxlarining oshishiga doir inflyatsion kutilmalar kuchaydi,,"Noyabr oyida O‘zbekiston aholisi va biznesining keyingi 12 oylik inflyatsion kutilmalari yana o‘sishni boshladi. Bu Markaziy bankning noyabr oyidagi so‘rovnomasidan kelib chiqadi.O‘tgan oy oxirida aholi o‘rtasida narx kutilmalari 13,7 foizga (oktyabrga nisbatan +0,9 foiz punkti) o‘sdi, tadbirkorlar o‘rtasida — 12,7 foizga (+0,7 foiz punkti).Bu gaz va elektr energiyasiga tariflar oshirilgan may oyidan beri eng yuqori ko‘rsatkich (o‘shanda aholi kutilmalari 14%, korxonalarniki esa 12,7% edi).Bu safar kelgusi inflyatsiyaga nisbatan eng pessimistik kayfiyat Toshkentda shakllandi. Agar oktyabr oyida aholi inflyatsiyani 11,6% da prognoz qilgan bo‘lsa, noyabrda o‘rtacha 17,7% gacha ko‘tarildi. Poytaxtlik respondentlarning deyarli yarmi (48%) kelgusi 12 oy ichida inflyatsiya 17% yoki undan yuqori bo‘lishini prognoz qilmoqda.Toshkent shahrida tadbirkorlarning kutilmalari ham 12,6 foizdan 14,6 foizga oshdi.Aholi o‘rtasida narxlarning yuqori o‘sishi ham Toshkent viloyatida — 14,8 foiz (o‘zgarishsiz) va Sirdaryo viloyatida — 14,8 foiz (+1,1 f.p.) kutilmoqda, tadbirkorlik subyektlari o‘rtasida esa Navoiy viloyatida (14,7 foiz, +0,2 f.p.).Noyabr oyida aholi o‘rtasida o‘tkazilgan so‘rovlarda narxlarning oshishiga taʼsir ko‘rsatishi mumkin bo‘lgan asosiy omil sifatida avvalgidek valyuta kursining o‘zgarishi ko‘rsatildi — respondentlarning 51 foizi ushbu variantni tanlagan (oktyabrda ham 51 foiz). Eslatib o‘tamiz, noyabr oxirida dollar deyarli 91 so‘mga (+0,71 foiz) mustahkamlandi. Umuman olganda, yil boshidan buyon milliy valyuta o‘tgan yilning shu davridagi 9,5 foizga nisbatan atigi 4,3 foizga devalvatsiyaga uchradi.Kommunal xizmatlar narxlarining oshishi ikkinchi o‘ringa ko‘tarildi — respondentlarning 51 foizi shunday fikrda (47 foizdan).Yoqilg‘i-energetika resurslari (elektr energiyasi, gaz) narxining oshishi uchinchi o‘rinni egalladi. Oktyabr oyida so‘rovda qatnashganlarning 46 foizi (47 foizi) bu omil keyingi 12 oy ichida narxlarning oshishiga taʼsir qilishini aytdi.Keyingi o‘rinlarda monopoliyalar va narxlarning — 31% (28%), transport xarajatlarining — 30% (26%), ish haqi va pensiyalarning sunʼiy oshirilishi — 28% (31%).Tadbirkorlik subyektlari uchun ham narxlar oshishining asosiy omili valyuta kursining ehtimoliy o‘zgarishi bo‘lib qolmoqda — respondentlarning 51 foizi (50 foiz edi), kommunal xizmatlar — 49 foiz (42 foiz), shuningdek, yoqilg‘i-energetika resurslari — 48 foiz (42 foiz) .Boshqa omillarga transport xarajatlarining oshishi — 32% (29%), ish haqi va pensiyalarning o‘sishi — 29% (30%), soliq yukining yuqori darajasi — 25% (23%), xomashyo narxlarining oshishi kiradi — 25%.Eng yuqori daromadga ega (15 million so‘mdan yuqori) aholi guruhlari o‘rtasida inflyatsion kutilmalar 13,9 foizdan 17,3 foizga (+3,4 foiz) o‘sdi. Inflyatsiyaning yuqori darajasi (oktyabrdagi 14,4 foizga nisbatan 16,5 foiz) 10−15 million so‘m daromadga ega respondentlar tomonidan kutilmoqda.Daromadlari 2 million so‘mgacha bo‘lgan shaxslar keyingi 12 oyda inflyatsiyani 13,1 foiz (12,1 foizni tashkil etdi), daromadi bo‘lmaganlar esa 12,1 foiz (12,3 foiz) darajasida prognoz qilmoqda."
Jamiyat,Vengriya Moskva va Kiyevga sulh tuzishni taklif qildi,,"Vengriya Ukraina va Rossiyaga «o‘t ochishni to‘xtatish»ni o‘rnatish va keng ko‘lamli mahbuslar almashinuvini o‘tkazishni taklif qildi, dedi Vengriya bosh vaziri Viktor Orban 11 dekabr, chorshanba kuni ijtimoiy tarmoqlarida.«Prezident Zelenskiy buni aniq rad etgani achinarli, biz qo‘limizdan kelganini qildik», deb yozdi Orban. U Ukraina prezidenti Volodimir Zelenskiyning Rossiya prezidenti Vladimir Putinga qo‘ng‘iroq qilgani uchun Orbanni tanqid ostiga olganini shunday izohladi.Zelenskiy Orbanning Putinga qo‘ng‘irog‘ini tanqid qildi«Biz hammamiz umid qilamizki, Viktor Orban hech bo‘lmaganda Moskvada Asadga qo‘ng‘iroq qilib, uning bir soatlik ma’ruzalarini tinglamaydi», — deb yozdi Zelenskiy Orban va Putin o‘rtasidagi telefon suhbati haqida xabarlar paydo bo‘lgach.«Haqiqiy tinchlik va kafolatlangan xavfsizlikka erishish uchun Amerikaning qat’iyati, Yevropa birligi va barcha hamkorlarning BMT Nizomi maqsad va tamoyillariga sodiq bo‘lishi talab etiladi», — deya qo‘shimcha qildi Zelenskiy. Unga ko‘ra, «hech kim o‘zining shaxsiy obro‘sini ko‘tarmasligi kerak», birlik va umumiy muvaffaqiyatga e’tibor qaratishi kerak.«Rossiyaning Ukrainaga qarshi olib borayotgan urushini Ukrainasiz muhokama qilib bo‘lmaydi», — deb yozgan Zelenskiy va AQShning saylangan prezidenti Donald Trampga, «haqiqiy tinchlik uchun to‘g‘ri va ishonchli yechimlarni topish» ustida ishlagan «Yevropaning ko‘plab yetakchilariga» minnatdorchilik bildirdi.Vengriya Ukraina bilan chegarada HMM tizimlarini o‘rnatish niyatidaVengriya mamlakatning shimoli-sharqiy qismida, Ukraina bilan chegaraga yaqin hududda havo hujumidan mudofaa tizimlarini o‘rnatishni rejalashtirmoqda. Bu haqda 20 noyabr kuni mamlakat mudofaa vaziri Kristof Salay-Bobrovnitskiy ma’lum qildi. «Biz tinchlikka harbiy yo‘l bilan emas, balki imkon qadar tezroq diplomatiya yo‘li bilan erishilishiga ishonishda davom etamiz», dedi mudofaa idorasi boshlig‘i o‘zining Facebookʼdagi sahifasida Ukrainadagi voqealarni muhokama qilish uchun bosh vazir Viktor Orban tomonidan chaqirilgan Mudofaa kengashi yig‘ilishidan so‘ng e’lon qilingan videoda.«Biroq, barcha ssenariylarga tayyorgarlik ko‘rish uchun men shimoli-sharqda yaqinda sotib olingan havo harakatini boshqarish va havo mudofaa tizimlarini o‘rnatishni buyurdim», dedi vazir."
Jamiyat,"Farg'onada 11,5 ming donadan ziyod pirotexnika vositalarining noqonuniy aylanmasiga chek qo‘yildi",,"Farg‘ona viloyati bojxona boshqarmasi Kontrabandaga qarshi kurashish bo‘limi xodimlari huquqni muhofaza qiluvchi organlar bilan hamkorlikda o‘tkazilgan tezkor tadbirda fuqarolar boshqaruvidagi “Lacetti” va “Cobalt” rusumli avtomashinalar Qo‘shtepa tumani hududida ushlanib belgilangan tartibda ko‘zdan kechirildi. Natijada, “Cobalt” rusumli avtomashinada 10 dona qutilarda dastlabki qiymati 57,8 mln so‘mlik jami 5960 dona 3 turdagi pirotexnika vositalari olib ketilayotganligi, shuningdek “Lacetti” rusumli avtomashinada esa 3 dona qutilarga solingan dastlabki qiymati 38,6 mln so‘mlik jami 5624 dona 3 turdagi pirotexnika vositalari borligi aniqlandi.O‘tkazilgan tezkor tadbir davomida qiymati 96,4 mln so‘mlik 11584 dona pirotexnika vositalari daliliy ashyo tariqasida vaqtincha saqlovga olindi.Hozirda holat yuzasidan surishtiruv harakatlari olib borilmoqda."
Jamiyat,"""Undan foydalanmaslik xiyonat hisoblanadi"". Energetika vaziri — O‘zbekistondagi GESlar salohiyati haqida",,"Energetika vaziri Jo‘rabek Mirzamahmudov gidroenergetika sohasidagi imkoniyatlardan foydalanmaslik xiyonat bo‘lishini aytdi.Unga ko‘ra, mamlakatda gidroenergetika salohiyatidan foydalanish dasturi ishlab chiqilmoqda.""Buni ahamiyati, eng avvalo, mavjud resursdan unumli foydalanish. Mana hozir ko‘rib turganimiz kichik GES, Ugam daryosi, suv shundoq ham baribir oqib ketardi. Va muhimligi bu — ayrim GES turlaridan ko‘ra, bu yil bo‘yi ishlaydigan GES"", — dedi Energetika vazirligi rahbari.Jo‘rabek Mirzamahmudov uzoq masofalardan yirik elektr tarmoqlarini yotqizish o‘rniga hududning mavjud imkoniyatlaridan foydalanish iqtisodiy jihatdan foydali ekanini taʼkidladi. Bundan tashqari, uning so‘zlariga ko‘ra, kichik GESlar qurilishi mahalliy obyektlarni elektr energiyasi bilan barqaror taʼminlashga va tarmoqdagi yo‘qotishlarni kamaytirishga olib keladi.Prezident topshirig‘iga ko‘ra, O‘zbekiston hududlarida kichik va mikro GESlar qurish dasturi ishlab chiqilmoqda.""Irrigatsiya kanallari, boshqa ko‘p yerlar betonlashtirilyapti va betonlashganda suv oqimi tezligi ko‘payadi. Albatta, undan foydalanmaslik xiyonat ham hisoblanadi. Shuning uchun alohida dastur qilib, bu yo‘nalishlarda respublika bo‘yicha o‘rganishlar olib borildi. Hozirgi kungacha 2000 ga yaqin bundan ham kichik GES qurish imkoniyatlari o‘rganildi. Navoiy viloyatiga prezidentimiz tashrifi chog‘ida ikkita mahalliy korxona bilan gaplashilib, hozir o‘sha ishlab chiqaruvchilar o‘zi 100 foiz mahalliylashtirilgan kichik GESlar ishlab chiqarish bo‘yicha ishlarni olib borishyapti"", — dedi u.Suv xo‘jaligi vaziri Shavkat Xamrayevning aytishicha, dastlab 1000 ta mikro GES qurish uchun istiqbolli obyektlar aniqlangan, biroq tanqidlardan keyin ularning soni 2000 taga yetkazilgan. Uning so‘zlariga ko‘ra, ularning qurilishi allaqachon boshlangan. Ayni paytda Ugam daryosida har biri yiliga 200 milliard so‘mlik daromad keltiruvchi ikkita kichik GES qurilgan. Prezident Shavkat Mirziyoyev mazkur inshootni borib ko‘rar ekan, suv oqimidan qayta foydalanish orqali bunday stansiyalar sonini 10 taga yetkazish mumkinligini taʼkidladi.""Men buni tashkil qilganimda, hech kim ishonmasdi-ku, yo‘q edi bunday narsalar. Kichkinagina to‘g‘on. Yo‘q joydan pul. 200 milliard bir yilga. Bu bittasi. O‘nta bo‘lsa, 2 trillion [so‘m]. Kim beradi bizga [buncha pulni]?"" — dedi davlat rahbari.“O‘zbekgidroenergo” boshqaruvi raisi Abdug‘ani Sanginov prezidentga 2025 yilda 11 ta yangi loyiha, jumladan, umumiy quvvati 225 MVt bo‘lgan, 1,2 kVt/soat elektr energiyasi ishlab chiqaradigan 10 ta GESni amalga oshirish rejalashtirilayotganini maʼlum qildi.Toshkent viloyatida umumiy quvvati 1330 MVt bo‘lgan 25 ta GES faoliyat ko‘rsatmoqda, bu esa respublika umumiy gidroenergetika quvvatining 60 foizini tashkil qiladi. Ayni paytda umumiy quvvati 340 MVt, qiymati 880 million dollar bo‘lgan yana to‘rtta GES qurilmoqda. 2028 yilga qadar umumiy quvvati qariyb 2400 MVt bo‘lgan 4,8 milliard dollarlik 23 ta loyihani amalga oshirish rejalashtirilgan. “Ugam-1” kichik GESning quvvati 1,48 MVt bo‘lib, yiliga 11,8 million kVt/soat elektr energiyasi ishlab chiqarish imkonini beradi."
Jamiyat,"O‘zbek kinorejissyori ""Maxtumquli Firog‘iy"" medali bilan taqdirlandi",,"Ashxobod shahrida ""Maxtumquli Firog‘iy"" tarixiy badiiy filmi uchun ushbu badiiy kartina bosh rejissyori Muzaffarxon Erkinov va bosh rol ijrochisi Ahmed Amanturdiyevga Turkmaniston Prezidenti Serdar Berdimuhammedov qarori bilan tasdiqlangan ""Maxtumquli Firog‘iy"" medali topshirildi.Aytish kerakki, ushbu badiiy film atoqli shoir Maxtumquli Firog‘iy hayoti, ijodi haqida hikoya qilishi bilan ahamiyatli.  Prezidentimiz Shavkat Mirziyoyev tashabbusi asosida O‘zbekistonda Maxtumquli Firog‘iy tavalludining 300 yilligi keng nishonlandi. Shoir ijodiga bag‘ishlangan adabiy anjumanlar, kechalar,  badiiy ko‘rgazmalar, davra suhbatlari tashkil etildi. Yangi sahna va ekran asarlari yaratildi. Shoir g‘azallariga   bastalangan qo‘shiqlar eng sara va dilga yaqin musiqiy asarlar singari xalqimiz qalbidan joy olgan.  Maʼlumot o‘rnida aytish mumkinki, yaqin kunlarda ""Maxtumquli Firog‘iy"" tarixiy  filmining katta taqdimoti O‘zbekiston Milliy kino sanʼati saroyida o‘tkazilishi rejalashtirilgan.  "
Jamiyat,O'zbekiston kartoshka yetishtirish bo'yicha Eron tajribasini o'rganmoqda,,"O'zbekiston O'simliklar karantini va himoyasi agentligi direktori Ibrohim Ergashev boshchiligida delegatsiya tashrif bilan Eronning Hamadon viloyatida bo'ldi. Tashrif doirasida Hamadondagi kartoshka yetishtirish bo'yicha ""Golden Feeder Co."" kompaniyasi direktori Mohammadreza Jamalizade va ""Soltani"" kompaniyasi direktori Qorban Soltani bilan uchrashuvlar tashkil etildi.O'zbekiston delegatsiyasi, shuningdek, ushbu kompaniyalarning kartoshka yetishtiriladigan maydonlari va omborxonalarda saqlanayotgan mahsulotlar holati bilan tanishdi.Tomonlar kelgusida kartoshka yetishtirish va eksport qilish yo'nalishida hamkorlik qilishga kelishib oldilar."
Jamiyat,O‘zbekistonning 7 ta oliygohi QS agentligining Barqaror rivojlanish maqsadlariga erishish sohasidagi eng yaxshi universitetlar reytingidan joy oldi,,"10-dekabr kuni oliy ta’lim sohasidagi global tahlil agentligi QS Quacquarelli Symonds 2025-yil uchun Barqaror rivojlanish maqsadlariga erishish bo‘yicha jahondagi eng sara universitetlar reytingi – “QS Sustainability Rankings 2025”ni e’lon qildi.Dunyoning ikki mingga yaqin universitetlarini qamrab olgan mazkur reytingdan O‘zbekistonning yettita universiteti joy oldi. Ulardan bittasi o‘tgan yilgi o‘z o‘rnini yaxshilagan bo‘lsa, to‘rttasi reytingga birinchi marta kiritildi.Jumladan, “Toshkent irrigatsiya va qishloq xo‘jaligini mexanizatsiyalash muhandislari instituti” Milliy tadqiqot universiteti 828-o‘rin, Toshkent davlat iqtisodiyot universiteti 1161-1180, Toshkent davlat texnika universiteti 1251-1300, Toshkent davlat transport universiteti 1401-1450, Toshkent axborot texnologiyalari universiteti 1501+ va Urganch davlat universiteti 1501+ o‘rinlarni qayd etdi.“Toshkent irrigatsiya va qishloq xo‘jaligini mexanizatsiyalash muhandislari instituti” Milliy tadqiqot universiteti (“TIQXMMI” MTU) reytingda ishtirok etayotgan O‘zbekiston oliy ta’lim muassasalari orasida metodologiyaning beshta ko‘rsatkichi bo‘yicha eng yuqori natijalarni ko‘rsatmoqda: “Bilim almashish”, “Bitiruvchilarning ish bilan ta’minlanishi”, “Sog‘liq va farovonlik”, “Atrof-muhit muhofazasi bo‘yicha ta’lim” va “Atrof-muhit muhofazasi bo‘yicha tadqiqotlar”.Qayd etish lozimki, O‘zbekiston oliy ta’lim muassasalari “Atrof-muhit muhofazasi sohasida barqaror rivojlanish” ko‘rsatkichi bo‘yicha eng kuchli natijalarga erishmoqda.Mamlakatimizning to‘rtta oliy ta’lim muassasasi ushbu ko‘rsatkich bo‘yicha dunyoning eng yaxshi 500 ta oliy ta’lim muassasasi ro‘yxatiga kirgan, ulardan ikkitasi eng yaxshi 300talikka kirgan: Mirzo Ulug‘bek nomidagi O‘zbekiston Milliy universiteti 279-o‘rinni va Toshkent davlat transport universiteti 295-o‘rinni egallagan.Xuddi shunday holat “Boshqaruv modeli” ko‘rsatkichi bo‘yicha ham kuzatilmoqda. Bu ko‘rsatkich axloqiy me’yorlarga rioya qilish, nomzodlarni izlash va xodimlarni ishga qabul qilishda ilg‘or tajribalardan foydalanish, qarorlar qabul qilish tamoyillarining shaffofligi kabi samarali boshqaruv bilan bog‘liq omillarni hisobga oladi. Ushbu ko‘rsatkich bo‘yicha O‘zbekistonning beshta oliy ta’lim muassasasi dunyoning eng yaxshi 500 ta oliy ta’lim muassasasi qatoriga kirgan. Ular orasida eng yuqori o‘rinni Toshkent davlat transport universiteti egallagan bo‘lib, reytingning 400-o‘rnida joylashgan."
Jamiyat,Oʻzbekistonning Orxus konvensiyasiga qoʻshilishi haqidagi qonun loyihasi qabul qilindi,,"Oliy Majlis Qonunchilik palatasining majlisida “Atrof-muhit bilan bog‘liq bo‘lgan masalalar bo‘yicha qarorlar qabul qilish jarayonida jamoatchilikning axborot olish imkoniyati, ishtiroki va odil sudlovga erishish imkoniyati to‘g‘risidagi konvensiyaga (Orxus, 1998-yil 25-iyun) O‘zbekiston Respublikasining qo‘shilishi haqida”gi qonun loyihasi birinchi o‘qishda konseptual jihatdan ko‘rib chiqildi. Ta’kidlanganidek, Konvensiya 1998-yil 25-iyun kuni Orxus shahrida (Daniya) Yevropa Iqtisodiy Komissiyasiga a’zo mamlakatlar atrof-muxit vazirlarining 4-konferensiyasida 38 ta davlat tomonidan imzolangan. Bugungi kunda mazkur Konvensiyaga qo‘shilgan davlatlar soni 46 taga yetdi.Konvensiyaning maqsadi — inson salomatligi va farovonligi uchun qulay muxit, axborotdan foydalanish, qaror qabul qilish jarayonida jamoatchilik ishtiroki va atrof-muxit bilan bog‘liq masalalar bo‘yicha odil sudlovdan foydalanish bo‘yicha inson huquqlarini ximoya qilishni qo‘llab-quvvatlashdir. Konvensiyaga qo‘shilgan har bir mamlakatga uning qoidalarini amalga oshirish uchun aniq, shaffof va muvofiqlashtirilgan tuzilmani yaratish hamda qo‘llab-quvvatlash uchun zarur qonunchilik va tartibga solish choralarini ko‘rish majburiyati yuklatiladi.Qayd etilganidek, O‘zbekistonda bu borada qonunchilik asoslari yaratilgan. Konvensiya qoidalari O‘zbekiston Respublikasi Konstitutsiyasi, “Ekologik ekspertiza to‘g‘risida”gi, “Ekologik nazorat to‘g‘risida”gi va “Jamoatchilik nazorati to‘g‘risida”gi qonunlarda o‘z ifodasini topgan.Deputatlarning ta’kidlashicha, mazkur qonun loyihasi fuqarolarning O‘zbekiston Respublikasi Konstitutsiyasida belgilangan ekologik huquqlarini ta’minlashga, atrof-muhit bilan bog‘liq masalalarda jamoatchilikning ishtirokini yanada kafolatlashga, O‘zbekiston Respublikasining 2030-yilgacha Atrof-muhitni muhofaza qilish konsepsiyasi ijrosini ta’minlashga xizmat qiladi.Majlisda qonun loyihasi deputatlar tomonidan qabul qilindi."
Jamiyat,Konstitutsiyaviy sud prokurorlarning tintuv qilish vakolatini bekor qilishga chaqirdi,,"Konstitutsiyaviy sud uy-joyda tintuv o‘tkazishni faqat sud qaroriga asosan amalga oshirishga chaqirdi. Bu haqda joriy yilning 6 dekabr kuni Konstitutsiyaviy sud tomonidan o‘tkazilgan O‘zbekistondagi konstitutsiyaviy qonuniylikning holati bo‘yicha majlisda taqdim etilgan taklifda keltirilgan.Unga ko‘ra, Konstitutsiyaning shaxsning yozishmalar, telefon orqali so‘zlashuvlar, pochta, elektron va boshqa xabarlarini sir saqlashga bo‘lgan huquqini cheklashni, uy-joyda tintuv o‘tkazishni faqat sud qaroriga asosan amalga oshirishga oid qoidalari asosida Jinoyat-protsessual kodeksi tegishli normalarini qayta ko‘rib chiqish va tegishli qonun loyihasini qisqa fursatlarda Qonunchilik palatasiga kiritish lozim.Bundan tashqari, shaxsning sukut saqlashga oid konstitutsiyaviy huquqlarini jinoyat protsessida va ma’muriy huquqbuzarliklar bo‘yicha ish yuritish jarayonida to‘laqonli ta’minlash maqsadida ushbu institutni jinoyat-protsessual, ma’muriy javobgarlik to‘g‘risidagi qonunchilikda batafsil aks ettirish kerak.Ma’lumot uchun, amaldagi Jinoyat protsessual kodeksining 382-moddasiga ko‘ra, tintuv o‘tkazishga, telefonlar va boshqa telekommunikatsiya qurilmalari orqali olib boriladigan so‘zlashuvlarni eshitib turishga hamda ular orqali uzatiladigan axborotni olishga, uy-joy daxlsizligi, yozishmalar, telefon orqali so‘zlashuvlar hamda boshqa so‘zlashuvlar, aloqa tarmoqlari orqali uzatiladigan pochta, kurerlik jo‘natmalari va telegraf xabarlari sir saqlanishi huquqlarini cheklovchi hamda abonentlar yoki abonent qurilmalari o‘rtasidagi bog‘lanishlar haqida axborot olishga qaratilgan tezkor-qidiruv tadbirlarini o‘tkazishga, shuningdek qonunda nazarda tutilgan hollarda, tergovga qadar tekshiruvni amalga oshiruvchi organ mansabdor shaxsining, surishtiruvchining hamda tergovchining boshqa harakatlariga ruxsat berish prokurorning vakolatlariga kiradi.Shuningdek, O‘zbekiston Konstitutsiyasining 31-moddasiga ko‘ra, har kim yozishmalari, telefon orqali so‘zlashuvlari, pochta, elektron va boshqa xabarlari sir saqlanishi huquqiga ega. Ushbu huquqning cheklanishiga faqat qonunga muvofiq va sudning qaroriga asosan yo‘l qo‘yiladi."
Jamiyat,U-17 Jahon chempionatining o‘tkazilish sanasi e’lon qilindi,,"Qatar mezbonlik qiladigan 17 yoshgacha bo‘lgan futbolchilar o‘rtasidagi Jahon chempionati 2025 yilning 5-27 noyabr kunlari bo‘lib o‘tadi. Bu haqda Xalqaro futbol federatsiyasi (FIFA) prezidenti Janni Infantino tashkilot rasmiy sahifasida ma’lum qildi.Osiyodan FIFA U-17 Jahon chempionatiga 2025 yilning aprel oyida Saudiya Arabistoni mezbonlik qiladigan U-17 qit’a kubogining eng yaxshi 8 ta terma jamoalari yo‘llanma oladi.Qayd etish joiz, O‘zbekiston o‘smirlar terma jamoasi ham Osiyo kubogida ishtirok etadi. O‘zbekiston jamoalari bu yoshda qit’a chempionligini qo‘lga kiritgan. 2012 yil Dilshod Nuraliyev qo‘l ostidagi jamoa Osiyo kubogida g‘olib bo‘lgan."
Jamiyat,O‘zbekiston JSTga a’zo bo‘lish jarayonini 2026-yilgacha yakunlash uchun muzokaralarni tezlashtiradi,,"O‘zbekiston Jahon savdo tashkilotiga a’zo bo‘lish jarayonini 2026-yilgacha yakunlash uchun tashkilotga a’zo mamlakatlar bilan muzokaralarni tezlashtirish niyatida, deya xabar qildi JST matbuot xizmati.5−6-dekabr kunlari Jenevada bo‘lib o‘tgan O‘zbekistonning JSTga a’zo bo‘lishi bo‘yicha ishchi guruhining 9-yig‘ilishida O‘zbekiston bosh vaziri o‘rinbosari Jamshid Xodjayev boshchiligidagi delegatsiya hamda O‘zbekiston prezidentining JST masalalari bo‘yicha maxsus vakili, bosh muzokarachi Azizbek Urunov, shuningdek, boshqa rahbarlar, jumladan, iqtisodiyot va moliya vaziri o‘rinbosari Ahadbek Haydarov ishtirok etdi. Turli vazirlik va idoralar vakillari muhokamalarga Toshkentdan turib, onlayn tarzda qo‘shildi.Bosh vazir o‘rinbosari o‘zining kirish so‘zida O‘zbekiston uchun JSTga a’zo bo‘lish jarayoni “nafaqat texnik masala, balki kengroq ichki islohotlar uchun kuchli katalizator” ekanini ta’kidladi. Shuningdek, u 2024-yil may oyida bo‘lib o‘tgan ishchi guruhning 8-yig‘ilishida O‘zbekistonning JSTga a’zo bo‘lish jarayonini 2026-yilgacha yakunlash bo‘yicha e’lon qilingan katta maqsadni tasdiqladi.“Bu maqsad nafaqat xalqaro hamkorlarimiz uchun bayonot, balki barcha manfaatdor tomonlar va O‘zbekistonning biznes hamjamiyati uchun aniq signal bo‘ldi. Bu mamlakatimizning JSTga a’zo bo‘lishi muqarrarligini ko‘rsatdi va mahalliy manfaatdor tomonlarga amalga oshirilayotgan islohotlarga moslashish va jahon savdo tizimiga integratsiyalashuv bilan bog‘liq yangi chaqiriqlarga tayyorgarlik ko‘rish uchun zarur vaqt berdi”, — dedi Xodjayev.Bosh vazir o‘rinbosari O‘zbekiston “JSTga a’zo bo‘lish bo‘yicha barqaror yo‘nalishni saqlab qolgan holda, ulkan islohotlarni” davom ettirish niyatida ekanini ta’kidladi. Kelgusi yilda mamlakat qolgan muzokaralarni hamda o‘zining huquqiy va me’yoriy bazasini JST kelishuvlari bilan uyg‘unlashtirishni yakunlash bo‘yicha harakatlarini kuchaytiradi.“Biz 2026-yilga borib O‘zbekiston nafaqat JSTning to‘laqonli a’zosi bo‘lishi, balki iqtisodiy barqarorlik va inklyuzivlikka hissa qo‘shgan holda ko‘p tomonlama savdo tizimiga muvaffaqiyatli integratsiya namunasi bo‘lishi uchun harakat qilamiz”, — deya qo‘shimcha qildi u.Bosh muzokarachi Azizbek Urunov ikki tomonlama muzokaralarda sezilarli siljish kuzatilayotganini qayd etdi. Ishchi guruhning 8-yig‘ilishidan buyon O‘zbekiston JSTga a’zo to‘qqizta davlat bilan muzokaralarni muvaffaqiyatli yakunladi va yakunlangan ikki tomonlama muzokaralarning umumiy soni 22 taga yetdi.“Bu barcha ishtirokchi tomonlarning ishiga sodiqligi va qattiq mehnatining dalolatidir. Mazkur kelishuvlar O‘zbekistonning JSTga a’zo bo‘lish jarayonini muvaffaqiyatli yakunlash uchun mustahkam asos bo‘lib xizmat qilishiga ishonchimiz komil”, — dedi u.JST bosh direktori o‘rinbosari Syanchen Chjan so‘nggi yig‘ilishdan keyingi ijobiy o‘zgarishlarni, ayniqsa, O‘zbekistonda amalga oshirilayotgan islohotlarni olqishladi. U O‘zbekiston prezidentining 3-iyundagi mamlakatning ayrim qonunlari va chora-tadbirlarini JST qoidalariga muvofiqlashtirishni nazarda tutuvchi PF-85-sonli farmonini qayd etib o‘tdi, bu hujjat “tashkilot a’zolarining xavotirlariga to‘g‘ridan-to‘g‘ri javob bo‘lganини” aytdi.“Ushbu farmon islohotlarni jadallashtirish uchun katalizator bo‘ldi va uni amalga oshirish davom etayotganidan mamnunman. Ishonchim komilki, bu sa’y-harakatlar Jahon savdo tashkilotiga a’zo bo‘lish maqsadiga erishish uchun amalga oshirilayotgan islohotlarni jadallashtirish zarur, deya hisoblovchi prezident Shavkat Mirziyoyevning qarashlarini aks ettiradi. Iyun oyi boshida Toshkentga tashrif buyurgan JST bosh direktori Ngozi Okonjo-Iveala bu jarayonga katta qiziqish bildirishda davom etmoqda”, — deya qo‘shimcha qildi u.Ishchi guruh raisi, Koreya Respublikasi elchisi Yun Son Dok ishchi guruh yig‘ilishlari orasidagi vaqtda davomida “tezkor, uzluksiz va texnik yo‘naltirilgan” ish olib borilayotganini ta’kidlab o‘tdi. Uning fikricha, bu sur’at ham ikki tomonlama, ham ko‘p tomonlama masalalarda erishilgan sezilarli yutuqlarga asoslanadi. Shuningdek, u prezident Shavkat Mirziyoyevning a’zolik jarayoniga dinamika qo‘shishdagi bevosita ishtirokini alohida qayd etib o‘tdi.Elchi Yun guruh a’zolariga va O‘zbekistonga taraqqiyotga erishish, ayniqsa, mamlakatning tashkilotga a’zo bo‘lish jarayonini yakunlashi uchun kelgusi oylarda amalga oshirishi lozim bo‘lgan zaruriy choralarni tushunish borasidagi konstruktiv hamkorlik uchun minnatdorchilik bildirdi.So‘ng esa u O‘zbekiston va ishchi guruh a’zolarini 2025-yilda sezilarli yutuqlarga erishish uchun keyingi yil bahorida chaqirilishi mumkin bo‘lgan navbatdagi yig‘ilishgacha o‘zaro hamkorlikni kuchaytirishga chaqirdi."
Jamiyat,Bolalar ombudsmaniga yolg'iz ona nogironlik nafaqasi kredit qarzdorlik uchun yechib olingani yuzasidan murojaat qildi,,"Bolalar ombudsmaniga Toshkent viloyati Boʻka tumanida yashovchi fuqaro X.A (ayol) ning murojaati kelib tushdi.Murojaatda fuqaro X.A 2 nafar voyaga yetmagan farzandi borligi, 2020-yilda turmush oʻrtogʻi T.B ning vafotidan soʻng bankda oʻz nomiga plastik karta ochilganligi, lekin mazkur kartaga yoʻnaltirilgan ijtimoiy va nogironlik nafaqalari bank tomonidan unda mavjud bo’lgan ipoteka krediti toʻlovlarini qoplash uchun yechib olinganini bildirgan va farzandlarining ijtimoiy taʼminotga oid huquqlarini tiklanishida amaliy yordam soʻragan.Mazkur holat Bolalar ombudsmani soʻrovi asosida bank masʼullari tomonidan oʻrganildi. X.A. ning bankdagi ijtimoiy toʻlov mablagʻlari kelib tushadigan hisob raqamidan kredit qarzdorlik uchun yechib olingan pullar Qonun hujjatlariga muvofiq ravishda qaytarilib, masala ijobiy hal qilindi."
Jamiyat,"Markaziy bank asosiy stavkani yillik 13,5 foiz darajasida o‘zgarishsiz qoldirdi",,"So‘nggi oylarda iqtisodiyotda yuqori talab va narxlarga oshiruvchi bosimlarning saqlanib qolayotganligi fonida inflyatsiya darajasining prognozga nisbatan sekinroq pasayishi va inflyatsion kutilmalarning yuqori shakllanayotganligi kuzatilmoqda. Joriy yil yakunida umumiy inflyatsiya prognoz koridorining yuqori chegaralarida bo‘lishi kutilmoqda.   Inflyatsion jarayonlarni va kutilmalarni hamda o‘rta muddatli istiqbolda inflyatsiya darajasini 5 foizlik targetigacha pasaytirishga zamin yaratish maqsadida pul-kredit sharoitlarining qatʼiyligi joriy darajada saqlab qolindi.So‘nggi ikki oyda yillik inflyatsiya darajasi biroz pasayib, noyabr oyi yakunida 10 foizni tashkil etdi. Inflyatsiyaning pasayishi, asosan, oziq-ovqat mahsulotlari narxlarining barqarorlashuvi hisobiga yuzaga keldi. Iqtisodiyotda shakllanayotgan yuqori isteʼmol va investitsion faollik yalpi talabni qo‘llab-quvvatlashi hisobiga xizmatlar va nooziq-ovqat tovarlari narxlarida o‘sish xatarlari saqlanib qolmoqda.Aholining birlamchi ehtiyojlari doirasidagi ayrim xarajatlarning o‘zgarishi va ob-havo sovushi bilan energiya narxlari erkinlashtirilishining ikkilamchi taʼsirlari yuzaga chiqishi iqtisodiyot subyektlarining inflyatsion kutilmalarida ham namoyon bo‘lmoqda. Noyabr oyida aholi va tadbirkorlarning inflyatsion kutilmalari mos ravishda 13,7 va 12,7 foizgacha tezlashdi.So‘nggi to‘rt oy davomida bazaviy inflyatsiyaning 7,0 foiz atrofida sezilarli o‘zgarishsiz shakllanayotgani, nooziq-ovqat tovarlari va xizmatlar bazaviy inflyatsiyasining nisbatan yuqori darajalari hamda chakana savdo va xizmatlar sohasida tushumlar hajmlarining oshib borayotgani iqtisodiyotda talab omillari taʼsirining saqlanib qolayotganligini ko‘rsatmoqda.Shuningdek, yalpi talabning barqaror o‘sish surʼatlari va mehnat bozoridagi faollik mavjud inflyatsion bosimlarning uzoqroq muddat saqlanib qolishiga ishora bermoqda. Iqtisodiyotda ish haqi va transchegaraviy pul o‘tkazmalari hajmining oshib borayotgani aholi daromadlarini real hisobda oshirib, yuqori investitsion faollik sharoitida kelgusi oylarda ham yalpi talabni qo‘llab-quvvatlashga xizmat qiladi.Natijada, yalpi ichki mahsulotning o‘sishi 2024 yilning ikkinchi yarmida ham barqaror tendensiyalarni namoyon etib, yil yakunida 6-6,5 foiz atrofida shakllanishi kutilmoqda.Aholi real daromadlarining oshishi sharoitida iqtisodiyotdagi inflyatsion jarayonlarni samarali jilovlash yalpi talab va taklif orasidagi muvozanatni taʼminlashni,
bu esa, o‘z navbatida, pul-kredit sharoitlari qatʼiyligini joriy darajada saqlab qolishni taqozo etmoqda.Pul bozoridagi foiz stavkalari va davlat qimmatli qog‘ozlari daromadliligi darajalari pul-kredit sharoitlari nisbatan qatʼiy darajada shakllanayotganini ko‘rsatmoqda. Bank tizimidagi yuqori real foiz stavkalari aholining jamg‘arishga bo‘lgan moyilligini oshirmoqda. Kreditlash surʼatlarining maqbul darajada o‘sishi va depozitlar o‘sishining yuqori surʼatlari umumiy talabni muvozanatlashtirib, inflyatsiyaga monetar omillar taʼsirini kamaytirishi kutilmoqda. Yuqoridagi omillarni hisobga olgan holda o‘rta muddatli narxlar barqarorligini taʼminlash maqsadidan kelib chiqib, Markaziy bank boshqaruvi asosiy stavkani yillik 13,5 foiz darajasida o‘zgarishsiz saqlab qolish to‘g‘risida qaror qabul qildi.O‘rta muddatli istiqbolda inflyatsiyaning 5 foizlik targetigacha barqaror pasayishiga erishish uchun pul-kredit sharoitlarini yetarlicha qatʼiy darajada shakllanishi taʼminlab boriladi. Bunda, iqtisodiyotdagi talab va taklif mutanosibligi, inflyatsion kutilmalar va tarkibiy islohotlar surʼatlariga alohida eʼtibor qaratiladi.Iqtisodiyotdagi joriy yuqori talab va narxlarga oshiruvchi bosimlar kelgusi choraklarda kuchayishi bo‘yicha ehtimollar va asoslar yuzaga kelgan taqdirda asosiy stavka oshirish tomonga qayta ko‘rib chiqilishi mumkin.Markaziy bank boshqaruvining asosiy stavkani ko‘rib chiqish bo‘yicha navbatdagi yig‘ilishi 2025-yil 23 yanvarga belgilangan."
Jamiyat,Bolalarda xavfli o‘sma kasalliklar rivojlanayotganini qanday bilish mumkin?,,"Saraton — jiddiy xastalik. So‘nggi paytlarda global iqlim o‘zgarishi, oziq-ovqat va ichimlik suvi tarkibida sunʼiy qo‘shimchalarning ko‘payishi hamda yashash hududlarida kanserogen moddalarning tarqalishi tufayli bu kasallik nafaqat katta yoshli insonlar, balki bolalar orasida ham ko‘p uchramoqda.Mutaxassislar fikricha, xastalik profilaktikasiga oid tadbirlarni samarali tashkil etish va uni erta bosqichlarda aniqlash orqali minglab bemorlarni sog‘lom hayotga qaytarish mumkin.Xo‘sh, bunda nimalarga eʼtibor qaratish kerak? Ayni paytda bolalar orasida qanday onkologik kasalliklar ko‘p uchrayapti?Shu kabi savollarga Sog‘liqni saqlash vazirligi bolalar bosh onkologi, tibbiyot fanlari nomzodi Tojiddin Mustafoyevdan javob oldik.— Saraton o‘lim xavfi yuqori bo‘lgan xastaliklar ro‘yxatida yetakchi o‘rinda turadi, — deydi mutaxassis. — Butun dunyoda bo‘lgani kabi yurtimizda ham bunday tashxis qo‘yilgan bemor o‘g‘il-qizlar soni kam emas.Shu bois bugun mamlakatimizda saratonni o‘z vaqtida aniqlash va to‘g‘ri tashxis qo‘yish, sohaga zamonaviy jarrohlik amaliyotlarini keng tatbiq etish, bu orqali bemorlar salomatligini yaxshilashga jiddiy eʼtibor qaratilyapti.Aytish kerak, hozir bolalar o‘rtasida uchraydigan onkologik kasalliklar ichida gemablastozlar qariyb qirq foizni tashkil etadi. Shuningdek, markaziy asab tizimi o‘smalari, neyroblastomalar, buyrak, suyak, yumshoq to‘qimalar, quloq, tomoq, burun, jigar va jinsiy aʼzolar xavfli o‘smalari uchraydi.— Bunday kasalliklar kelib chiqishining asosiy sabablari nimada va uning oldini olish uchun qanday jihatlarga eʼtibor qaratish lozim?— Bolalarda onkologik kasalliklar yuzaga kelishida, eng avvalo, embrional omillar asosiy o‘rin egallaydi. Shu bois homiladorlik davrida ona o‘z salomatligiga jiddiy eʼtibor qaratishi lozim. Qolaversa, global iqlim o‘zgarishi, oziq-ovqat sifati ham bunda asosiy rol o‘ynaydi.O‘g‘il-qizlarda xavfli o‘sma kasalliklarining oldini olish uchun, birinchi navbatda, ota-onalar har tomonlama sog‘lom va zararli illatlardan xoli bo‘lishi, shuningdek ekologik muhit musaffoligi juda muhim hisoblanadi.— Bolada xavfli o‘sma rivojlanayotganini qanday bilish mumkin?— Bunday o‘g‘il-qizlarda holsizlik, kamqonlik rivojlanadi. Tana harorati 37-37,5 gacha ko‘tariladi. Bundan tashqari, tana vazni kamayadi, periferik limfa tugunlari, jag‘osti, qo‘ltiqosti, bo‘yin, chovlarda limfa tugunlari kattalashadi.Ana shunday alomatlar kuzatilsa, bolani zudlik bilan onkolog ko‘rigiga yo‘llash kerak. Bugungi kunda hududlarimizdagi tibbiyot muassasalarida bolalarda onkologik kasalliklarni erta aniqlash va davolash bo‘yicha barcha sharoitlar yaratilgan.— Baʼzi bolalarda xalqimiz tilida nor, xol deyiladigan hosilalar bo‘ladi. Bular o‘g‘il-qizlar salomatligiga xavf tug‘dirmaydimi?— Nor tibbiyot tilida gemongioma deb ataladi. Bundan tashqari, bolalarda limfangiomalar, suyak osteomalari, yumshoq to‘qimalarda har xil xol ko‘rinishidagi hosilalar uchrab turadi. Bular xavfsiz o‘smalar hisoblanadi.Biroq baʼzilari xavfli turga aylanishi mumkin. Shu bois, farzandlar tanasidagi bunday hosilalarni ota-ona o‘z bilganicha bartaraf etishga urinishi, xollarni yulishga harakat qilish yoki har xil yog‘lar surib yo‘qotishga intilishi aslo mumkin emas.Chunki bu – og‘ir oqibatlarga olib kelishi mumkin. Agar bolaning badanida bunday hosilalar bo‘lsa, albatta, ularni tegishli mutaxassis ko‘rigidan o‘tkazib, shifokor tavsiyalariga amal qilish lozim."
Jamiyat,Tarbiyasi og‘ir 5000 nafar voyaga yetmagan o‘smirlar uchun 100 dan ortiq pedagogik-psixologik treninglar tashkil etildi,,"“Zo‘ravonlikka qarshi 16 kun faollik” turkum tadbir doirasida “Farovon oila” shiori ostida 14ta hududda maʼnaviy-maʼrifiy tadbirlar tashkil etilib, tadbirlarda jami 3500 ortiq aholi qamrab olindi. AOKAda Ijtimoiy himoya milliy agentligi rahbariyati ishtirokida o‘tkazilgan matbuot anjumanida ""Zo‘ravonlikka qarshi 16 kun faollik"" kampaniyasining natijalari, amalga oshirilgan ishlar haqida maʼlumot berildi.“Inson” ijtimoiy xizmatlari markazlari tomonidan vaqtincha boshpanalarida farzandlari bilan yotgan ayollar, mahallalarda notinch oilalar, tazyiq va zo‘ravonlikka uchragan ayollar farzandlari,shuningdek taʼlim muassasalari yosh qizlari uchun “BAXTLI BOLALIK” shiori ostida Art-terapiya usulida 200ga yaqin psixologik treninglari tashkil etilib, 8000 dan ortiq xotin-qizlar farzandlari qamrab olindi.Tarbiyasi og‘ir 5000 nafar voyaga yetmagan o‘smirlar uchun 100 dan ortiq pedagogik-psixologik treninglar tashkil etildi.“Inson” ijtimoiy xizmatlari markazlari tomonidan Taʼlim muasasalarida “Qizlarni oilaviy xayotga tayyorlashda nimalarga eʼtibor berish lozim?”, “Ibratli oila qanday bo‘lmog‘i kerak?” mavzularida 50 dan ortiq davra suhbatlari o‘tkazilib, 3750 nafar xotin-qizlar qamrab olindi.Jumladan, Ayollarni reabilitatsiya qilish va moslashtirish markazlari vaqtincha boshpanalarida 40 nafar ayollarni “Ishga marhamat” monomarkazlarga olib borish ish yoki tadbirkorlik qilishga yo‘naltirish sohasida ishlar amalga oshirilgan. Shuningdek, 2 ta hududda Mono markazlarga olib borgan holda seminar treninglar tashkil etilib, 52 nafar xotin-qizlar qamrab olindi.“Inson” ijtimoiy xizmatlari markazlari psixologlari hamda yuristlari bilan birgalikda “Zo‘ravonliksiz oila - farovon hayot sari” shiori ostida OTM talabalari o‘rtasida 100 dan ortiq ochiq muloqotlar, davra suhbatlari, uchrashuvlar tashkil etilib, 6000 dan ortiq talaba bilan qamrab olindi.“Zo‘ravonlikka qarshi 16 kun faollik” targ‘ibot tadbirlari doirasida xabardorlikni oshirish maqsadida Ijtimoiy himoya milliy agentligi Raqamli texnologiyalar vazirligi bilan hamkorlikda “102” qisqa raqami va “1146” ishonch telefoni bo‘yicha SMS xabarlar yuborildi. 1146 ishonch raqamiga murojaatlar soni noyabr oyida 2 baravarga oshib (oktyabr oyiga nisbatan) 4000 tani tashkil etdi.Ijtimoiy himoya milliy agentligi tomonidan tazyiq va zo‘ravonlikka uchragan xotin-qizlarga va ularning voyaga yetmagan farzandlariga Respublikamizda barcha hududlarda tashkil etilgan “Inson” markazlarida ijtimoiy, psixologik va huquqiy xizmatlar ko‘rsatiladi. Bundan tashqari zo‘ravonlikka uchragan xotin-qizlar “1146” Ishonch raqamiga qo‘ng‘iroq qilib kerakli yordam va maslahatlarni olishlari mumkin."
Jamiyat,"Surxondaryoda tadbirkor hokimlikdan 1,5 mlrd so‘m kompensatsiya undirdi",,"Surxondaryo viloyatida faoliyat yurituvchi ""Jasur ishlab chiqarish kombinati"" (nomi o‘zgartirilgan) MCHJ rahbari Sho‘rchi tuman hokimligidan kompensatsiya undirishda muamolarga duch kelib rosa sarson bo‘lgan.Aniqlanishicha, tadbirkorga tegishli 22 sotix yer uchastkasi va 351,5 kvadrat metrli binolar davlat ehtiyojlari uchun olib qo‘yilgan. Sho‘rchi tuman hokimining qaroriga asosan, tadbirkorning mulki buzilishi va yer uchastkasi hokimlik zaxira yer fondiga kiritilishi belgilangan. Biroq kompensatsiya to‘lovlari o‘z vaqtida amalga oshirilmagan.Tadbirkor sudga murojaat qilib, binolar uchun 383 mln so‘m kompensatsiya undirishga erishgan. Ammo yer uchastkasi uchun kompensatsiya masalasi ochiq qolavergan.Tadbirkorlik subyektlarining huquqlari va qonuniy manfaatlarini himoya qilish bo‘yicha vakil yordamida tadbirkor yana sudga arz qildi. 2024-yilda Denov tumanlararo iqtisodiy sudi tadbirkor foydasiga 1,2 mlrd so‘m miqdorida qo‘shimcha kompensatsiya to‘lanishi haqida qaror chiqardi."
Jamiyat,Тарбияси оғир 5000 нафар вояга етмаган ўсмирлар учун 100 дан ортиқ педагогик-психологик тренинглар ташкил этилди,,"“Зўравонликка қарши 16 кун фаоллик” туркум тадбир доирасида “Фаровон оила” шиори остида 14та ҳудудда маънавий-маърифий тадбирлар ташкил этилиб, тадбирларда жами 3500 ортиқ аҳоли қамраб олинди. АОКАда Ижтимоий ҳимоя миллий агентлиги раҳбарияти иштирокида ўтказилган матбуот анжуманида ""Зўравонликка қарши 16 кун фаоллик"" кампаниясининг натижалари, амалга оширилган ишлар ҳақида маълумот берилди.“Инсон” ижтимоий хизматлари марказлари томонидан вақтинча бошпаналарида фарзандлари билан ётган аёллар, маҳаллаларда нотинч оилалар, тазйиқ ва зўравонликка учраган аёллар фарзандлари,шунингдек таълим муассасалари ёш қизлари учун “БАХТЛИ БОЛАЛИК” шиори остида Арт-терапия усулида 200га яқин психологик тренинглари ташкил этилиб, 8000 дан ортиқ хотин-қизлар фарзандлари қамраб олинди.Тарбияси оғир 5000 нафар вояга етмаган ўсмирлар учун 100 дан ортиқ педагогик-психологик тренинглар ташкил этилди.“Инсон” ижтимоий хизматлари марказлари томонидан Таълим муасасаларида “Қизларни оилавий хаётга тайёрлашда нималарга эътибор бериш лозим?”, “Ибратли оила қандай бўлмоғи керак?” мавзуларида 50 дан ортиқ давра суҳбатлари ўтказилиб, 3750 нафар хотин-қизлар қамраб олинди.Жумладан, Аёлларни реабилитация қилиш ва мослаштириш марказлари вақтинча бошпаналарида 40 нафар аёлларни “Ишга марҳамат” мономарказларга олиб бориш иш ёки тадбиркорлик қилишга йўналтириш соҳасида ишлар амалга оширилган. Шунингдек, 2 та ҳудудда Моно марказларга олиб борган ҳолда семинар тренинглар ташкил этилиб, 52 нафар хотин-қизлар қамраб олинди.“Инсон” ижтимоий хизматлари марказлари психологлари ҳамда юристлари билан биргаликда “Зўравонликсиз оила - фаровон ҳаёт сари” шиори остида ОТМ талабалари ўртасида 100 дан ортиқ очиқ мулоқотлар, давра суҳбатлари, учрашувлар ташкил этилиб, 6000 дан ортиқ талаба билан қамраб олинди.“Зўравонликка қарши 16 кун фаоллик” тарғибот тадбирлари доирасида хабардорликни ошириш мақсадида Ижтимоий ҳимоя миллий агентлиги Рақамли технологиялар вазирлиги билан ҳамкорликда “102” қисқа рақами ва “1146” ишонч телефони бўйича СМС хабарлар юборилди. 1146 ишонч рақамига мурожаатлар сони ноябрь ойида 2 бараварга ошиб (октябрь ойига нисбатан) 4000 тани ташкил этди.Ижтимоий ҳимоя миллий агентлиги томонидан тазйиқ ва зўравонликка учраган хотин-қизларга ва уларнинг вояга етмаган фарзандларига Республикамизда барча ҳудудларда ташкил этилган “Инсон” марказларида ижтимоий, психологик ва ҳуқуқий хизматлар кўрсатилади. Бундан ташқари зўравонликка учраган хотин-қизлар “1146” Ишонч рақамига қўнғироқ қилиб керакли ёрдам ва маслаҳатларни олишлари мумкин."
Jamiyat,AQSh O'zbekiston za'faroni eksporti uchun berilgan ruxsatnomaning muddatini uzaytirdi,,"AQSh Oziq-ovqat mahsulotlari va dori vositalarini nazorat qilish boshqarmasi tomonidan ""BMB HOLDING""ning ""BMB Opera Zafferano"" korxonasiga za'faron mahsulotining AQShga eksport qilish imkoniyatini beradigan FDA ruxsatnomasi taqdim etilgan edi.""BMB HOLDING"" matbuot xizmati ma'lumotiga ko'ra, endilikda ushbu ruxsatnoma muddati uzaytirildi.Shuningdek, za'faron plantatsiyasida mahsulotni ekish, yetishtirish, agrotexnik tadbirlarni o'tkazish, terib olish, qayta ishlash va saqlash, qadoqlash jarayonlari to'liq o'rganib chiqilgandan so'ng ""BMB Shifo"" korxonasi ham mazkur hujjatga loyiq deb topildi. FDA (Food and Drug Administration) – AQShning oziq-ovqat, dori-darmon, tibbiy, kosmetika, biologik mahsulotlarning xavfsizligi va samaradorligini nazorat qiluvchi davlat agentligidir. Ushbu tashkilot mahsulotlarning inson sog'lig'iga zarar yetkazmasligini va belgilangan standartlarga mosligini ta'minlaydi. FDA ruxsatnomasi — mahsulotning AQSh bozorida qonuniy ravishda savdoga chiqarilishi uchun zarur bo'lgan asosiy hujjat hisoblanadi."
Jamiyat,"""Toshkent – Madrid"" yo'nalishi bo'yicha to'g'ridan-to'g'ri havo qatnovlari 2025-yil aprel oyida qayta tiklanadi",,"Ispaniya poytaxtida O'zbekiston Konstitutsiyasi qabul qilinganining 32 yilligiga bag'ishlangan tadbir hamda mamlakatimiz sayyohlik salohiyati taqdimoti o'tkazildi. Tadbirda Ispaniya ishbilarmon doiralari va sayyohlik kompaniyalari vakillari ishtirok etdi.Elchi Farrux Tursunov o'z ma'ruzasida, O'zbekiston Konstitutsiyasining mamlakatimiz shakllanishi va rivojlanishidagi o'rni va ahamiyati, ushbu hujjat asos bo'lgan asosiy tamoyillar, shuningdek, o'tgan yili amalga oshirilgan konstitutsiyaviy islohotning maqsadi haqida batafsil to'xtalib o'tdi.Yig'ilganlarga so'nggi yillarda turizm sohasida amalga oshirilayotgan keng ko'lamli islohotlar, xorijiy sayyohlik kompaniyalari uchun yaratilgan qulay shart-sharoitlar to'g'risida ma'lumot berildi. O'zbekistonning boy tarixi, madaniyati va sayyohlik salohiyatiga alohida e'tibor qaratildi.2025-yil aprel oyidan boshlab ""Toshkent-Madrid"" yo'nalishidagi to'g'ridan-to'g'ri aviaqatnovlar qayta tiklanishi haqidagi xabar mamnunlik bilan qabul qilindi."
Jamiyat,Rossiyada narkotik moddalar sotishda ayblangan o‘zbekistonlik yigit 11 yilga qamaldi,,"Rossiyaning Chelyabinsk viloyatida giyohvandlik vositalarini noqonuniy sotishda ayblangan O‘zbekiston fuqarosiga hukm o‘qildi. Bu haqda viloyati prokuraturasi matbuot xizmati xabar berdi.Ish materiallariga ko‘ra, 2024 yilda 21 yoshli sudlanuvchi noma’lum shaxs bilan til biriktirgan. U Chelyabinskda giyohvand moddalar omborini joylashtirgan. Tez orada huquq-tartibot xodimlari yigitni hibsga olgan.O‘zbekiston fuqarosi Rossiya Jinoyat kodeksining tegishli moddalari bilan aybdor deb topilib, 11 yilga ozodlikdan mahrum qilindi. U jazoni qattiq tartibli koloniyada o‘tashi belgilandi."
Jamiyat,Buxoroda noqonuniy tarzda kriptovalyuta orqali $3 mln ishlagan o‘smir ushlandi,,"Buxoro viloyati Jondor tumanida yashovchi 17 yoshli o‘smir belgilangan tartibda litsenziya olmasdan jami 34 mlrd so‘mga teng bo‘lgan kripto-aktivlarini olish, o‘tkazish va ayirboshlash bilan shug‘ullanib kelayotganligi aniqlandi.Buxoro viloyati IIB tezkor-qidiruv xizmati kiberxavfsizlik xodimlari tomonidan o‘tkazilgan tezkor tadbirda kriptovalyutalarning noqonuniy aylanishi bilan bog‘liq mazkur holat yuzasidan JKning 278-8-moddasi 3-qismi bilan jinoyat ishi qo‘zg‘atilib, dastlabki tergov harakatlari olib borilmoqda."
Jamiyat,O‘zbekistonda mobil aloqadan qancha aholi foydalanadi?,,"Statistika agentligi maʼlumotlariga ko‘ra, 2024-yilning 1-oktyabr holatiga O‘zbekistonda mobil aloqa abonentlari soni 35,5 mln nafarni tashkil etgan.Bu ko‘rsatkich o‘tgan yilning mos davriga nisbatan solishtirilganda 3,6 % ga oshgan.2024-yilning 1-yanvar holatiga O‘zbekistonda aholining mobil aloqa bilan taʼminlanganligi har 100 kishi hisobiga 79 birlikni tashkil etgan."
Jamiyat,Rossiyada mushkul ahvolda qolgan oila O'zbekistonga qaytarildi,,"O'zbekiston Bosh konsulxonasi xodimlari ko'magida Rossiyaning Sverdlovsk viloyatida mushkul ahvolda qolgan bir oilaning besh nafar a'zosi O'zbekistonga qaytarildi. O'zbekistonning Yekaterinburgdagi Bosh konsulxonasidan olingan ma'lumotlarga ko'ra, Farg'ona viloyatida tug'ilgan yurtdoshimiz X.R. farzandlari bilan og'ir moliyaviy ahvolda qolganligi sababli amaliy yordam so'rab murojaat qilgan.Ma'lum bo'lishicha, X.R. joriy yilning sentyabr oyida turmush o'rtog'i va to'rt nafar voyaga yetmagan farzandlari bilan vaqtincha ishlash maqsadida Sverdlovsk viloyatiga kelgan.Oila boquvchisi sifatida uning turmush o'rtog'i Sverdlovsk viloyati Beloyarsk tumanida yakka tartibda qurilish firmalarida yollanma ishchi bo'lib ishlagan. Sverdlovsk viloyati huquq tartibot idoralari tomonidan o'tkazilgan reyd tadbiri davomida oila boquvchisi Rossiyada bo'lish qoidasini buzganligi sababli qo'lga olinadi va unga nisbatan ma'muriy bayonnoma rasmiylashtiriladi.O'rganishlar natijasida R.X.ning turmush o'rtog'i vaqtincha ishlagan qurilish firmasida bir oylik ish haqi to'lanmagani aniqlandi va u ish beruvchidan olib berildi. Shuningdek, hamyurtimizga va uning to'rt nafar voyaga yetmagan farzandlariga ""Yekaterinburg-Toshkent"" aviareysiga chipta sotib olindi.Vatandoshlarimiz 10-dekabr kuni Yekaterinburg shahridagi ""Kolsovo"" xalqaro aeroportidan O'zbekistonga kuzatib qo'yildi."
Jamiyat,"""Bu xalqimiz uchun Yangi yil sovg‘asi bo‘ladi"": “Ko‘prikqurilish” kompaniyasi rahbari Xo‘jakentda temiryo‘l ko‘prigi qurilishi haqida",,"“Ko‘prikqurilish” aksiyadorlik jamiyati raisi Zafar Maxamatov Toshkent viloyatining Bo‘stonliq tumanidagi temiryo‘l qurilishi haqida gapirdi.Uning so‘zlariga ko‘ra, hozirda Toshkent viloyatidagi “Xo‘jakent” vokzalidan “Chinor” bekatiga qadar 1,4 kilometr uzunlikdagi temiryo‘l qurilmoqda. Uning murakkab tomoni — u yerda 400 metrlik temiryo‘l ko‘prigi qurilmoqda. Kompaniya matbuot xizmati xabariga ko‘ra, yo‘l o‘tkazgichning uzunligi 390,3 metr, kengligi esa 5,6 metrni tashkil qiladi.""Uning murakkabligi shundaki, respublikamizdagi ko‘priksozlikda bunday geologik o‘lchovdagi ko‘prikni birinchi marta qurdik. Ko‘priksozlarimiz buning uddasidan chiqqan holda poydevor ishlarini to‘liq tugatib, bugungi kunda to‘sinlarni montaj qilish ishlari davom etmoqda. Bizga prezidentimiz bu ishlarni tez kunlarda tugatib, yil oxiriga qadar temiryo‘lni „Chinor“ to‘xtash punktigacha tugatish vazifasini yukladilar"", — dedi u.Temiryo‘l ko‘prigi qachon ochiladi, degan savolga Zafar Maxamatov yil oxirigacha ishga tushirilishini aytdi. ""Bu xalqimiz uchun Yangi yil sovg‘asi bo‘ladi"", — dedi u."
Jamiyat,10 oyda O'zbekiston 20 mingdan ziyod elektromobil import qildi,,"Statistika agentligining dastlabki maʼlumotlariga ko‘ra, O‘zbekiston 2024-yilning yanvar-oktyabr oylarida xorijdan qiymati 202,7 mln AQSH dollariga 20 190 ta elektromobil import qilgan.Elektromobillar importi o‘tgan yilning mos davri bilan solishtirilganda 6 730 taga oshgan.10 oyda O‘zbekiston eng ko‘p elektromobil import qilgan davlatlar:— Xitoy – 20 082 ta;— Qozog‘iston – 51 ta;— Gonkong – 17 ta;— Germaniya – 14 ta;— BAA – 10 ta;— AQSH – 10 ta. "
Jamiyat,Alkogol va tamaki bozori tartibga solinadi,,"Oliy Majlis Qonunchilik palatasining majlisida O‘zbekiston Respublikasi Bosh prokurori tomonidan kiritilgan “Alkogol va tamaki bozorini tartibga solish tizimi takomillashtirilishi munosabati bilan O‘zbekiston Respublikasining ayrim qonun hujjatlariga o‘zgartirish va qo‘shimchalar kiritish to‘g‘risida”gi qonun loyihasi birinchi o‘qishda ko‘rib chiqildi. Mazkur qonun loyihasi bilan, “Davlat boji to‘g‘risida”gi, “Litsenziyalash, ruxsat berish va xabardor qilish tartib-taomillari to‘g‘risida”gi hamda “Alkogol va tamaki mahsulotlarining tarqatilishini hamda iste’mol qilinishini cheklash to‘g‘risida”gi O‘zbekiston Respublikasi qonunlariga tegishli o‘zgartirish va qo‘shimchalar kiritish taklif etilmoqda.Xususan, Iqtisodiy jinoyatlarga qarshi kurashish departamenti qoshidagi Alkogol va tamaki bozorini tartibga solish inspeksiyasi etil spirti, alkogol va tamaki mahsulotlarini ishlab chiqarish hamda alkogol ulgurji savdosini litsenziyalovchi, pivo ichimliklarini ishlab chiqarish, pivo va tamaki ulgurji savdo qilish faoliyatida xabardor qilish tartib-taomillariga rioya etilishini nazorat qilish sohasidagi vakolatli organ sifatida belgilanmoqda.Shuningdek, iste’mol va texnik etil spirti, alkogol mahsulotlarini ishlab chiqarish, alkogol mahsulotlarining ulgurji savdosi faoliyatiga berilgan litsenziya uchun yillik davlat bojini to‘lashning aniq muddatini belgilash ko‘zda tutilmoqda.“Alkogol va tamaki mahsulotlarining tarqatilishini hamda iste’mol qilinishini cheklash to‘g‘risida”gi qonun esa tamaki mahsulotlari ulgurji va chakana savdosi tegishli vakolatli davlat organlarini xabar qilgan holda amalga oshirilishi haqidagi norma bilan to‘ldirilmoqda.Majlisda deputatlar tomonidan mazkur qonun loyihasining qabul qilinishi alkogol va tamaki mahsulotlarini ishlab chiqarish hamda realizatsiya qilish sohasidagi nazorat tizimini takomillashtirishga hamda qonun normalarini aniq va bir xilda qo‘llanilishiga xizmat qilishi qayd etildi.Muhokamalardan so‘ng, qonun loyihasi qabul qilindi va Senatga yuborildi."
Jamiyat,"O‘tgan 11 oyda birja savdolari orqali 185,6 ming tonna ko‘mir sotildi",,"Yanvar-noyabr oylari davomida isteʼmolchilarga 5,3 mln tonna (95,6 %) ko‘mir yuklab yuborildi. Mahsulotning  3,4 mln tonnasi (115,1 %)  issiqlik elektr stansiyalariga, 624,8 ming tonnasi (96,1 %) byudjet tashkilotlariga, 1 mln 62,4  ming tonnasi aholi isteʼmolchilari ehtiyojlari uchun yo‘naltirildi. Bu haqda AOKAda o‘tkazilgan brifingda “O‘zbekko‘mir” AJ axborot xizmati rahbari Neʼmat Dushayev maʼlum qildi.O‘tgan 11 oyda birja savdolari orqali 185,6 ming tonna ko‘mir sotildi.Aholi va byudjet tashkilotlariga mo‘ljallangan ko‘mir mahsuloti “Ko‘mir taʼminot” MCHJning respublikadagi jami 90 ta hududiy ombori va 13 ta shoxobchasi orqali tarqatilmoqda.Energiya resurslariga ortib borayotgan talabni ichki ehtiyojlar hisobiga qondirish maqsadida respublikamizda ko‘mir qazib olish hajmini 2024 yilda 8 mln tonnaga, 2025 yilda esa 10 mln tonnaga yetkazish rejalashtirilgan.  Bugungi kunda 103 ta ana shunday hududiy ko‘mir ombori va shohobchasi ishlab turibdi. Ushbu omborlarda “O‘zbekko‘mir” AJ tomondan ortib yuborilgan ko‘mir mahsuloti qabul qilib olinadi, saqlanadi va yangi joriy etilgan elektron platforma orqali onlayn ro‘yxat asosida aholi va byudjet tashkilotlariga sotiladi."
Jamiyat,Ommaviy tartibsizliklar tashkil qilishga tayyorgarlik ko‘rganlik uchun jinoiy javobgarlik belgilanmoqda,,"Oliy Majlis Qonunchilik palatasining majlisida “O‘zbekiston Respublikasi Jinoyat kodeksining 244-moddasiga qo‘shimcha va o‘zgartirishlar kiritish to‘g‘risida”gi qonun loyihasi birinchi o‘qishda ko‘rib chiqildi. Ta’kidlanganidek, bugungi kunda ommaviy tartibsizliklar mamlakatdagi tinchlikka putur yetkazuvchi, jamiyat osoyishtaligiga rahna soluvchi omil bo‘lib bormoqda. Shu sababli, ommaviy tartibsizliklar uyushtirish uchun maxsus tayyorgarlikdan o‘tgan shaxslar jalb qilinib, bunday harakatlar keng moliyalashtirilmoqda.Amaldagi qonunchilikda ommaviy tartibsizliklar tashkil qilganlik, ularda faol qatnashganlik va fuqarolarga nisbatan zo‘ravonlik qilishga omma oldida da’vat qilganlik uchun jinoiy javobgarlik belgilangan bo‘lsa-da, biroq ommaviy tartibsizliklar sodir etish maqsadida o‘quvdan o‘tganlik, ommaviy tartibsizliklarni tashkil qilish bilan bog‘liq faoliyatni moliyalashtirganlik uchun to‘g‘ridan to‘g‘ri javobgarlik mavjud emas.Mazkur qonun loyihasi bilan Jinoyat kodeksining 244-moddasida ommaviy tartibsizliklar sodir etish maqsadida o‘quvdan o‘tganlik hamda ommaviy tartibsizliklarni moliyalashtirganlik uchun jinoiy javobgarlik belgilash taklif qilinmoqda.Qonun loyihasi deputatlar birinchi o‘qishda qabul qilindi."
Jamiyat,AQSh ilk bor o‘rta masofali raketani muvaffaqiyatli tutib oldi,,"AQSh ilk bor havo bazasidagi o‘rta masofali ballistik raketani tutib olishga muvaffaq bo‘ldi, deya xabar bermoqda Deutsche Welle.Sinov paytida yangi AN/TPY-6 radari va vertikal uchirish tizimi bilan integratsiya qilingan Aegis Guam tizimi RTX Corp tomonidan ishlab chiqarilgan Standard Missile-3 Block IIA raketasini uchirdi. Pentagonga ko‘ra, ushbu raketa Andersen aviabazasi qirg‘oqlari yaqinida havodan uchirilgan o‘rta masofali ballistik raketani muvaffaqiyatli ushlab olgan.AQSh Guam orolining havo mudofaasini kuchaytirmoqdaAQSh Raketalarga qarshi mudofaa agentligi direktori Hit Kollins sinovlarni “ulkan guruh yutug‘i” deb atadi va ularning Guam uchun birgalikdagi kuzatuv arxitekturasi hamda havo hujumidan mudofaa va raketaga qarshi mudofaa integratsiyasining samaradorligini tekshirishdagi ahamiyatini qayd etdi.Bayonotda ta’kidlanganidek, muvaffaqiyatli sinovlar Pentagonning Guam mudofaasini raketa tahdidlaridan mustahkamlashga sodiqligidan dalolat beradi. Ular Guamning takomillashtirilgan havo hujumidan mudofaa va raketaga qarshi mudofaa tizimini yaratish bo‘yicha kengroq tashabbusning bir qismidir.AQShga tegishli, ammo uning tarkibiga kirmagan Guam AQShning eng g‘arbiy shtati — Gavayidan ko‘ra Xitoyga yaqinroq joylashgan strategik harbiy istehkom hisoblanadi.Reuters’ning aniqlik kiritishicha, “u mintaqada AQShning potensial dushmanlarini ushlab turishda muhim rol o‘ynaydi”.The Moscow Times nashriga ko‘ra, AQShda sinovlar Rossiya 21-noyabr kuni Dnepr shahriga o‘rta masofali “Oreshnik” ballistik raketasidan zarba berganidan ko‘p o‘tmay o‘tkazilgan. Putin ushbu hujumni Rossiya hududiga G‘arb raketalarining qo‘llanishiga javob deya izohlagan.AQSh Mudofaa vazirligi “Oreshnik”ni 2011-yilda sinovdan o‘tgan RS-26 “Rubej” qit’alararo ballistik raketasining o‘zgartirilgan versiyasi deb hisoblaydi. Buyuk Britaniya Mudofaa vazirligi ham xuddi shunday nuqtayi nazarga ega. Uning ta’kidlashicha, Rossiyada bunday raketalar cheklangan miqdorda mavjud."
Jamiyat,Avstraliyadagi laboratoriyadan 300 dan ortiq xavfli virus namunalari yo‘qoldi,,"Avstraliyadagi laboratoriyadan 300 dan ortiq xavfli virus namunalari yo‘qoldi. Bu haqda Kvinslend hukumatiga tayanib, Fox News xabar berdi.Ma’lum qilinishicha, xavfli infeksiyalar, shu jumladan, Xendra virusi va xantavirus solingan 323 ta flakon yo‘qolgan. Jurnalistlar yuqumli namunalar o‘g‘irlanganmi yoki yo‘q qilinganmi, noma’lumligini aytmoqda.Hukumat Avstraliyaning jamoat salomatligi departamenti Queensland Health’ga “bioxavfsizlik protokollarining katta tarixiy buzilishi” deb ta’riflangan holat bo‘yicha tergov boshlashni topshirgan.Bostondagi Shimoliy-Sharqiy universitetning sun’iy intellekt va hayot fanlari bo‘limi direktori, falsafa doktori Sem Skarpino namunalari yo‘qolgan bir nechta viruslar o‘limga olib kelishini tasdiqladi. Biroq ularning aksariyati odamdan odamga yuqmaydi, shu sababli epidemiya xavfi past.Fox News xabar berishicha, namunalar yo‘qolgan laboratoriya “tibbiy ahamiyatga ega bo‘lgan chivinlar va kanalar tashiydigan viruslar hamda patogenlarni tashxislash, kuzatish va o‘rganish xizmatlarini” taqdim etadi."
Jamiyat,O‘zbekiston milliy avtosport va karting federatsiyasi Xalqaro motosport federatsiyasi aʼzosi bo‘ldi,,"Ispaniyada o‘tgan Xalqaro motosport federatsiyasi(FIM)ning Bosh assambleyasida O‘zbekiston milliy avtosport va karting federatsiyasi FIM aʼzosi bo‘lgani eʼlon qilindi. Assambleyada ishtirok etgan 95 ta milliy federatsiya delegatlarining 98 foizi O‘zbekiston milliy avtosport va karting federatsiyasining FIM aʼzoligiga qabul qilish to‘g‘risidagi taklifni qo‘llab quvvatladi.FIM bosh kotib Aleks Toy motosport turlari bo‘yicha mamlakatimizda o‘tkazib kelinayotgan musobaqalar eʼtiborli ekanligini taʼkidlab, kelajakda xalqaro miqyosdagi musobaqalarni O‘zbekistonda tashkil etish imkoni kengayganini eʼtirof etdi."
Jamiyat,"Dubayda AQSh, Rossiya, Buyuk Britaniya, Fransiya va Xitoy vakillarining yopiq uchrashuvi boʻlib oʻtdi",,"Beshta yadroviy davlat — AQSH, Rossiya, Buyuk Britaniya, Fransiya va Xitoy vakillari Dubayda uchrashdi. Bu haqda Xitoy Tashqi ishlar vazirligi xabar berdi.Uchrashuv 4-dekabr kuni Xitoy raisligida ekspertlar darajasida o‘tkazildi, unda yadro doktrinasi muhokama qilindi. Pekin ma’lumotlariga ko‘ra, munozara “ochiq” bo‘lib o‘tdi.Avgustdan boshlab “yadro beshligiga” raislik Rossiyadan Xitoyga o‘tdi. O‘tgan safar davlatlar 10-oktyabr kuni Nyu-Yorkda uchrashgandi.2023-yilning iyun oyida esa AQSH tomonidan Qohirada yadroviy davlatlarning harbiy va diplomatik ekspertlari darajasida uchrashuv tashkil etilgandi. Unda Rossiya ham ishtirok etgandi.So‘nggi bir yil ichida barcha to‘qqizta yadroviy davlat — beshta rasmiy (Buyuk Britaniya, Xitoy, Rossiya, AQSH, Fransiya) va to‘rtta norasmiy (Isroil, Hindiston, KXDR, Pokiston) — yangi yadroviy qurollarni ishga tushirdi.Dunyodagi umumiy yadro zaxirasi 12 121 ta yadroviy kallakni tashkil etadi, ulardan 9585 tasi 2024-yil yanvar oyida zaxirada saqlangan. 3904 ta jangovar kallakni raketa va samolyotlarga o‘rnatish mumkin bo‘lgan. Bu 2023-yil yanvariga nisbatan 60 taga ko‘p; ulardan 2,1 mingtasi yuqori jangovar shaylik holatida turardi.Rossiya yadroviy doktrinasini yangiladiNoyabr oyida prezident Vladimir Putin yangilangan yadroviy doktrinani tasdiqladi. Bunga AQSH Kiyevga Rossiya ichkarisiga zarba berish uchun ATACMS uzoq masofali raketalaridan foydalanishga ruxsat bergani turtki bo‘ldi."
Jamiyat,Sudyalar korpusida yangi tayinlovlar amalga oshirildi,,"Sudyalar oliy kengashining ochiq tanlov shaklidagi navbatdagi yig‘ilishi bo‘lib o‘tdi.Unda kun tartibidagi barcha masalalar, ayniqsa, vakolat muddati yakuniga yetgan ayrim sudyalarni ushbu lavozimda bo‘lishining navbatdagi muddatiga, shuningdek, muqobillik asosida ayrim sudyalarni vakolati muddati davriga qayta tayinlashga doir masalalar qizg‘in va keskin muhokama qilindi.  Sudyalar oliy kengashi qarori bilan: Jo‘rayev Dilmurod Muxtorovich – sudyalik vakolati muddati davriga Surxondaryo viloyati maʼmuriy sudining sudyasi lavozimiga qayta tayinlandi va va shu munosabat bilan Surxondaryo viloyati Termiz tumanlararo maʼmuriy sudining sudyasi lavozimidan ozod qilindi;  Bekpo‘latov Tohir Salimovich – sudyalik vakolati muddati davrining besh yil muddatiga Surxondaryo viloyati jinoyat ishlari bo‘yicha Jarqo‘rg‘on tumani sudining raisi lavozimiga qayta tayinlandi va shu munosabat bilan Surxondaryo viloyati sudining jinoyat ishlari bo‘yicha sudyasi lavozimidan ozod qilindi;  Qayumov Muhammad Vohidovich – sudyalik vakolati muddati davriga Toshkent viloyati jinoyat ishlari bo‘yicha Olmaliq shahar sudining sudyasi lavozimiga qayta tayinlandi va shu munosabat bilan Toshkent shahri jinoyat ishlari bo‘yicha Mirzo Ulug‘bek tuman sudining sudyasi lavozimidan ozod qilindi.  Bundan tashqari:  Isarov Kahramon Irisaliyevich – sudyalik vakolati muddati davrining besh yil muddatiga Toshkent viloyati jinoyat ishlari bo‘yicha Yangiyo‘l shahar sudining raisi lavozimiga;  Xurramov O‘ktam Xurramovich – sudyalik lavozimida bo‘lishning navbatdagi o‘n yillik muddatiga Sirdaryo viloyati fuqarolik ishlari bo‘yicha Boyovut tumanlararo sudining sudyasi lavozimiga;  Tojiboyeva Gulbahor Po‘latovna – sudyalik lavozimida bo‘lishning navbatdagi o‘n yillik muddatiga Toshkent viloyati fuqarolik ishlari bo‘yicha Quyichirchiq tumanlararo sudining sudyasi lavozimiga;  Mirzaahmedov Shoxruh Xidirboyevich – sudyalik lavozimida bo‘lishning navbatdagi o‘n yillik muddatiga Jizzax viloyati sudining jinoyat ishlari bo‘yicha sudyasi lavozimiga;  Ismoilov Shuhratjan Saidahmadovich – sudyalik lavozimida bo‘lishning navbatdagi o‘n yillik muddatiga Sirdaryo viloyati sudining jinoyat ishlari bo‘yicha sudyasi lavozimiga;  Ergashev Avazjon Yigitaliyevich – sudyalik lavozimida bo‘lishning navbatdagi o‘n yillik, shundan besh yil muddatga Farg‘ona viloyati jinoyat ishlari bo‘yicha Farg‘ona tumani sudining raisi lavozimiga;  Najimov Jamoliddin To‘xtanazarovich – sudyalik lavozimida bo‘lishning navbatdagi o‘n yillik muddatiga Farg‘ona viloyati jinoyat ishlari bo‘yicha Qo‘qon shahar sudining sudyasi lavozimiga;  Qo‘ldoshev Jahongir Abdug‘aniyevich – sudyalik lavozimida bo‘lishning navbatdagi o‘n yillik, shundan besh yil muddatga Toshkent viloyati jinoyat ishlari bo‘yicha Quyichirchiq tumani sudining raisi lavozimiga;  Ikromov Anvar Ashurovich – sudyalik lavozimida bo‘lishning navbatdagi o‘n yillik muddatiga Toshkent shahar sudining jinoyat ishlari bo‘yicha sudyasi lavozimiga;  Tursunova Navbahor Eshmurodovna – sudyalik lavozimida bo‘lishning navbatdagi o‘n yillik, shundan besh yil muddatga Samarqand viloyati Jomboy tumanlararo iqtisodiy sudining raisi lavozimiga;  Ummatova Mavludaxon Qodirovna – sudyalik lavozimida bo‘lishning navbatdagi o‘n yillik muddatiga Farg‘ona viloyati sudining iqtisodiy ishlar bo‘yicha sudyasi lavozimiga;  Jamoliddinov Husniddin Komoliddinovich – sudyalik lavozimida bo‘lishning navbatdagi o‘n yillik muddatiga Farg‘ona viloyati Farg‘ona tumanlararo iqtisodiy sudining sudyasi lavozimiga tayinlandi."
Jamiyat,Donald Tramp: Ukrainadagi urushni tugatish ustuvor vazifa bo‘ladi,,"Ukrainadagi urush imkon qadar tezroq to‘xtatilishi kerak, bu AQSh tashqi siyosatining ustuvor yo‘nalishiga aylanadi. Bu haqda AQSh saylangan prezidenti Donald Tramp 11 dekabr, chorshanba kuni chop etilgan Fransiyaning Paris Match jurnaliga bergan intervyusida aytib o‘tdi. Suhbat 7 dekabr kuni Parijda o‘tkazildi, u yerga Tramp Notr-Dam soborining restavratsiyadan so‘ng ochilishiga kelgan. Suhbatning asosiy qismi ushbu voqea, AQSh-Fransiya munosabatlari, migratsiya va Yaqin Sharqdagi mojarolarga qaratildi.Rossiya ishtirokidagi yechim Donald Tramp Ukraina haqida gapirar ekan, 2025 yil yanvarida Oq uy rahbari lavozimiga kirishganidan so‘ng Ukrainadagi urushni tugatishni tashqi siyosatining ustuvor yo‘nalishiga aylantirish niyatida ekanini aytdi. «Menimcha, biz Rossiya bilan Ukraina muammosini hal qilishimiz kerak», deb tushuntirdi u. Yaqin Sharq ham «katta ustuvor masala» bo‘lsa-da, u yerdagi vaziyat Ukrainadagiga qaraganda «murakkab emas», dedi Donald Tramp.AQShning Yaqin Sharq bo‘yicha pozitsiyasiU Ukrainada halok bo‘lgan «yuz minglab askarlar» haqida gapirdi. Bu urush ham, Yaqin Sharqdagi mojaro ham «tezda» hal qilinishi kerak, chunki «ko‘p odamlar halok bo‘lmoqda». Tramp Parijdagi uch tomonlama muzokaralarni «prezident Zelenskiy bilan yaxshi uchrashuv» deb atadi.Donald Tramp, shuningdek, Bashar Asad rejimi qulagandan keyin AQSh Suriya ishlariga aralashmaydi, degan va’dasini takrorladi. «Suriya o‘zini o‘zi boqishga majbur bo‘ladi», dedi respublikachi."
Jamiyat,“A” yo‘lak uchun jarima: taksichilar qay tartibda ishlaydi?,,"“A” yo‘lak, yaʼni jamoat transporti uchun alohida ajratilgan yo‘laklarda harakatlanish qoidalarini buzganlik uchun javobgarlik belgilanmoqda. Amaldagi tartibga ko‘ra, ushbu yo‘laklardan faqatgina jamoat transporti vositalari yurishi, boshqa transport vositalari esa jamoat transportiga halal bermasdan faqatgina yondosh hududga kirish yoki chiqish uchun bu yo‘lakning belgilangan qismidan kirishi mumkin. Shuningdek, istisno tariqasida tezkor va maxsus xizmatlarning transport vositalariga ham jamoat transporti yo‘laklaridan yurishiga ruxsat etiladi.  Endilikda Maʼmuriy javobgarlik to‘g‘risidagi kodeksga kiritilayotgan  o‘zgartirish va qo‘shimchalarga ko‘ra, jamoat transporti uchun alohida ajratilgan yo‘laklarda harakatlanish qoidalarini birinchi marta buzganda, bazaviy hisoblash miqdorining 3 baravari miqdorida jarima, jazo qo‘llanilganidan keyin bir yil davomida takroran sodir etilsa, bazaviy hisoblash miqdorining 5 baravari miqdorida jarima, shuningdek, yondosh hududdan chiqib, alohida ajratilgan yo‘lakni bo‘shatgan holda yo‘lning qatnov qismidan harakatlanayotgan transport vositalariga yo‘l bermaslik holatlariga BHMning 1 baravari miqdorida jarima belgilash nazarda tutilmoqda.  Oliy Majlis Qonunchilik palatasining majlisida birinchi o‘qishda ko‘rib chiqilgan ushbu qonun loyihasi qizg‘in muhokamalarga sabab bo‘ldi. Ayrim deputatlar jamoatchilikning fikr va eʼtirozlaridan kelib chiqib, savol va takliflarni o‘rtaga tashladi.  Xususan, taksi haydovchilari yo‘lovchi olish va tushirish jarayonida bevosita ajratilgan yo‘laklarga kirib to‘xtashi va bu holatda ham ular huquqbuzarlik subyekti bo‘lib qolishi, bu masala qanday hal etilishi yuzasidan savolga vazirlik mutasaddisi Erali Bozorov yo‘l infratuzilmasi bo‘yicha maxsus komissiya tuzilgan bo‘lib, aynan shu holatlar bo‘yicha avtoturargohlar, to‘xtash joylarini tashkil etish choralari ko‘rilayotganini qayd etdi.    Shuningdek, Qonunchilik palatasi Spikeri loyihadagi normalar bo‘yicha quyidagilarni taʼkidladi:  — Maʼmuriy javobgarlik to‘g‘risidagi kodeksda yo‘l harakati xavfsizligini taʼminlashga qaratilgan normalar bor. Ammo so‘nggi paytlarda Ichki ishlar vazirligining Yo‘l harakati xavfsizligi boshqarmasi tomonidan kiritilayotgan qonunchilik tashabbuslarining deyarli barchasida taqiqlovchi, chegaralovchi, jazoni kuchaytiruvchi tashabbuslar bo‘layapti, liberallashtiruvchi tashabbuslarni kam ko‘rayapmiz. Transport vositasi haydovchisining har bir harakati uchun javobgarlik o‘rnatish qanday bo‘ladi!? Bu holatlarda ikkita modda bo‘yicha javobgar bo‘lib qolish mumkin. Shuning uchun normani to‘g‘ri qo‘llash kerak. Umuman, xalqaro tajribada bu borada yaxshi tajribalar bor,— dedi Spiker.  Muhokamalarda so‘z olgan deputatlar qonun loyihasi jamoat transportini rivojlantirish, jamoat transportida yo‘lovchilarga sifatli va qulay xizmat ko‘rsatilishini tashkil etish, jamoat transporti harakati ustuvorligini hamda yo‘llarda harakat xavfsizligini taʼminlashga xizmat qilishini taʼkidladi.  Majlisda qonun loyihasi birinchi o‘qishda qabul qilindi.  "
Jamiyat,Dunyodagi eng qimmat startap ma’lum bo‘ldi,,"Ilon Maskning SpaceX aerokosmik kompaniyasi dunyodagi eng qimmat xususiy startapga aylandi. Bu haqda Financial Times gazetasi o‘z manbasiga asoslanib yozmoqda.Nashr suhbatdoshiga ko‘ra, nomlari aytilmagan investorlar startap egasiga kompaniya aksiyalarini sotib olish taklifini berganidan so‘ng qimmatbaho qog‘ozlar 25 foiz qimmatlashib, raketa va yo‘ldoshlar ishlab chiqaruvchining bozor qiymati 350 mlrd dollarga yetdi.SpaceX top-menejerlari va investorlar kompaniyaning umumiy qiymati $1,25 milliardlik (bir donasi — 185 dollardan) aksiyalarini sotishga kelishib olishdi.Bir necha oy ilgari kompaniyaning bozor qiymati 210 mlrd dollar bo‘lib, bitta aksiyasi 112 dollardan sotilayotgan edi."
Jamiyat,O'zbekistonda so‘nggi 7 yil davomida qishloq xo‘jaligi mahsulotlarini ishlab chiqarish hajmi 18 foizga o‘sdi,,"Iqtisodiy tadqiqotlar va islohotlar markazi infografikasida O‘zbekiston qishloq xo‘jaligi sohasining 7 yil davomida rivojlanish dinamikasi keltirildi.So‘nggi 7 yil davomida qishloq xo‘jaligi mahsulotlarini ishlab chiqarish hajmi 18 foizga (o‘rtacha yillik o‘sish – 2,7 foiz) o‘sdi va 426 trln so‘mga yetdi. 2023 yilda qishloq xo‘jaligi mahsulotlari eksporti hajmi 1,2 mlrd AQSH dollarini tashkil etdi.Qishloq xo‘jaligi mamlakat iqtisodiyotining muhim tarmog‘i hisoblanib, 2023 yil yakunlariga ko‘ra yalpi ichki mahsulotning 25 foizi, investitsiyalarning 7 foizi, eksportdan olingan daromadlarning 6 foizi va band aholining 25 foizi mazkur tarmoq hissasiga to‘g‘ri keladi.2017 yilda O‘zbekistonda 2 ta qishloq xo‘jaligi klasteri ishlagan bo‘lsa, 2023 yilga kelib ularning soni 633 taga yetdi. Bugungi kunda mamlakatda 134 ta paxta-to‘qimachilik, 200 ta g‘allachilik, 249 ta meva-sabzavotchilik, 42 ta sholichilik, 8 ta dorivorchilik yo‘nalishida klasterlar samarali faoliyat yuritmoqda."
Jamiyat,Rosstat: Deyarli 12 mln rossiyalik qashshoqlik chegarasida yashayapti,,"Rossiyada 11,8 million kishi yashash minimumidan past daromad bilan yashaydi, u 2024 yilning uchinchi choragida oyiga 15 ming 679 rublni tashkil etdi (taxminan 140 yevro). Ma’lumotlar Rosstat tomonidan 11 dekabr, chorshanba kuni e’lon qilindi.Idora ta’kidlaganidek, rossiyaliklarning qashshoqlik darajasi 2024 yilning uchinchi choragida 2023 yilning shu davridagi 9,4 foizga nisbatan 8 foizga kamaydi. Umuman olganda, 2024 yilning yanvar-sentabr oylarida naqd pul daromadlari qashshoqlik chegarasidan past bo‘lgan rossiyaliklar soni 2023 yilning yanvar-sentabr oylariga nisbatan 2 million kishiga kamaydi (14,6 million kishidan 12,6 million kishigacha).The Insider: Rosstat manipulyatsiyalari tufayli kambag‘allar soni kam baholanmoqdaShu bilan birga, The Insider eslatishicha, 2021 yilda Rosstat mamlakat prezidenti Vladimir Putinning qashshoqlikni kamaytirish haqidagi farmoniga rioya qilish maqsadida hisob-kitob metodologiyasini o‘zgartirgan. Endilikda kambag‘allik chegarasi 2020 yilning to‘rtinchi choragida eng kam oziq-ovqat savatchasi qiymatining o‘sha paytdan beri to‘plangan inflatsiyaga ko‘paytirilishi bilan baholanadi. Biroq, inflatsiya kambag‘al odamlar odatda iste’mol qilmaydigan yuzlab tovar va xizmatlar narxlari asosida hisoblanadi, deya ta’kidlaydi The Insider.Shunday qilib, qashshoqlik chegarasini hisoblashda, omon qolish uchun zarur bo‘lgan daromad formulalar bilan manipulyatsiya tufayli kam baholanadi. Agar avvalgi metodologiyadan foydalanilsa, The Insider tomonidan hisob-kitob qilinganidek, Rossiyada 2023 yil oxirida rasmiylar tan olganidan bir yarim baravar ko‘p kambag‘allar — 14,6 milliondan 18 milliongacha yashashi ayon bo‘ladi."
Jamiyat,"Noqonuniy sunʼiy to‘siqlar o‘rnatish, yo‘llarni to‘sib qo‘yish holatlariga javobgarlik belgilanmoqda",,"Oliy Majlis Qonunchilik palatasining majlisida yo‘llarda harakatlanish xavfsizligini taʼminlashga qaratilgan qonun loyihasi muhokama qilindi.— Mamlakatimizda yo‘llarda harakat xavfsizligini taʼminlash, harakat ishtirokchilari uchun qulay va xavfsiz sharoitlarni yaratish bo‘yicha keng ko‘lamli ishlar amalga oshirilmoqda, — dedi ichki ishlar vaziri o‘rinbosari Ramazon Ashrapov. — Ammo ayrim haydovchilar tomonidan yashil hududlar, piyodalar va velosiped yo‘laklaridan yurish holatlari yuz bermoqda. Bu kabi huquqbuzarliklar bo‘yicha xalqaro tajribada maʼmuriy javobgarliklar belgilangan. Shundan kelib chiqib, ushbu qonun loyihasida transport vositalarini trotuarlardan, velosiped yo‘lkalaridan, yashil hudud maydonlaridan yurgizishning oldini olishga qaratilgan normalar belgilanmoqda.  Shuningdek, aholi tomonidan noqonuniy ravishda yo‘lning qatnov qismiga to‘siqlar o‘rnatish yoki yo‘llarni to‘sib qo‘yish, transport vositalari va fuqarolarning harakatiga to‘sqinlik qilish holatlariga chek qo‘yish uchun javobgarlik choralari nazarda tutilmoqda. Bu kabi holatlar bo‘yicha ham xalqaro tajriba o‘rganilganda, ko‘plab davlatlarda javobgarlik masalalari ko‘zda tutilganiga guvoh bo‘ldik.  Qonun loyihasining qabul qilinishi yo‘llarda harakat ishtirokchilari xavfsizligini taʼminlash, ularning erkin harakatlanishiga sharoit yaratish, haydovchilarning masʼuliyatini oshirish va turli yo‘l harakatiga oid falokatlarning oldini olishga xizmat qiladi.  Majlisda qonun loyihasi bo‘yicha deputatlar ayrim savollarni o‘rtaga tashladi va masʼullar tegishli javoblar qaytardi. Shundan so‘ng loyiha birinchi o‘qishda qabul qilindi.  "
Jamiyat,"Noqonuniy sunʼiy to‘siqlar o‘rnatish, yo‘llarni to‘sib qo‘yish holatlariga javobgarlik belgilanmoqda",,"Oliy Majlis Qonunchilik palatasining majlisida yo‘llarda harakatlanish xavfsizligini taʼminlashga qaratilgan qonun loyihasi muhokama qilindi.— Mamlakatimizda yo‘llarda harakat xavfsizligini taʼminlash, harakat ishtirokchilari uchun qulay va xavfsiz sharoitlarni yaratish bo‘yicha keng ko‘lamli ishlar amalga oshirilmoqda, — dedi ichki ishlar vaziri o‘rinbosari Ramazon Ashrapov. — Ammo ayrim haydovchilar tomonidan yashil hududlar, piyodalar va velosiped yo‘laklaridan yurish holatlari yuz bermoqda. Bu kabi huquqbuzarliklar bo‘yicha xalqaro tajribada maʼmuriy javobgarliklar belgilangan. Shundan kelib chiqib, ushbu qonun loyihasida transport vositalarini trotuarlardan, velosiped yo‘lkalaridan, yashil hudud maydonlaridan yurgizishning oldini olishga qaratilgan normalar belgilanmoqda.  Shuningdek, aholi tomonidan noqonuniy ravishda yo‘lning qatnov qismiga to‘siqlar o‘rnatish yoki yo‘llarni to‘sib qo‘yish, transport vositalari va fuqarolarning harakatiga to‘sqinlik qilish holatlariga chek qo‘yish uchun javobgarlik choralari nazarda tutilmoqda. Bu kabi holatlar bo‘yicha ham xalqaro tajriba o‘rganilganda, ko‘plab davlatlarda javobgarlik masalalari ko‘zda tutilganiga guvoh bo‘ldik.  Qonun loyihasining qabul qilinishi yo‘llarda harakat ishtirokchilari xavfsizligini taʼminlash, ularning erkin harakatlanishiga sharoit yaratish, haydovchilarning masʼuliyatini oshirish va turli yo‘l harakatiga oid falokatlarning oldini olishga xizmat qiladi.  Majlisda qonun loyihasi bo‘yicha deputatlar ayrim savollarni o‘rtaga tashladi va masʼullar tegishli javoblar qaytardi. Shundan so‘ng loyiha birinchi o‘qishda qabul qilindi.  "
Jamiyat,Qurilish natijasida atmosfera havosi ifloslanishiga sabab boʻlgan mansabdor shaxslarni javobgarlikka tortish taklif etilmoqda,,"Oliy Majlis Qonunchilik palatasining majlisida atmosfera havosi ifloslanishining oldini olish, qurilish tashkilotlarining mas’uliyatini oshirishga qaratilgan qonun loyihasi konseptual jihatdan ko‘rib chiqildi. Ta’kidlanganidek, bugungi kunda qurilish va urbanizatsiya ko‘lamining kengayishi, qurilish obyektlari maydonlaridan chang va qum zarrachalarining shamol orqali havoga ko‘tarilishi holatlari atmosfera havosining yomonlashishiga sabab bo‘lmoqda.Shu bilan birga, qonunchilikda atmosfera havosini muhofaza qilish talablari va shaharsozlik qoidalari doirasida aynan qurilishda changning havoga ko‘tarilishiga yo‘l qo‘yganlik uchun aniq javobgarlik nazarda tutilmagan.Shundan kelib chiqiib, qonun loyihasi bilan qurilish maydonlarida atmosfera havosini muhofaza qilish talablarini buzganlik uchun qurilish tashkilotlari mansabdor shaxslarining javobgarligini belgilash taklif etilmoqda. Bunda, Davlat ekologik nazorati inspeksiyasi mazkur huquqbuzarliklarni aniqlash va javobgarlikka tortishga mas’ul etib belgilanmoqda.Huquqbuzarlik qurilish maydonlarida vizual tarzda va “aspirator” uskunasi orqali havoning ifloslanishi, qurilish uchun belgilangan gigiyenik normativlarga asosan aniqlanadi. Deputatlarning qayd etishicha, qonun loyihasining qabul qilinishi fuqarolarning o‘z hayoti va sog‘lig‘i uchun qulay atmosfera havosidan foydalanish huquqlarini ta’minlashga, tartibsiz ravishda tashlanadigan chang va qum zarrachalarining havoga ko‘tarilishini bartaraf qilishga xizmat qiladi.Qonun loyihasi deputatlar birinchi o‘qishda qabul qilindi."
Jamiyat,Tramp Xitoy raisini inauguratsiyasiga taklif qildi,,"AQShning saylangan prezidenti Donald Tramp Xitoy raisi Si Szinpinni 2025-yil 20-yanvarga mo‘ljallangan inauguratsiya marosimiga taklif qildi. Bu haqda CBS News xabar berdi.AQShdagi saylov natijalari 2025-yil 6-yanvarda Kongressning yangi tarkibi tomonidan rasman tasdiqlanadi. Inauguratsiya uchun mas’ul bo‘lajak prezident jamoasi Trampning qasamyod marosimiga boshqa xorijiy mehmonlarni ham taklif qilishni rejalashtirmoqda. Xususan, tadbirda Vengriya bosh vaziri Viktor Orban qatnashishi mumkin. Viktor Orban 10-dekabr kuni Trampning milliy xavfsizlik bo‘yicha bo‘lajak maslahatchisi Mayk Uols hamda milliarder Ilon Mask bilan Florida shtatidagi Mar-a-Lago qarorgohida uchrashgan.Tramp o‘tgan hafta Parijdagi rekonstruksiya qilingan Notre-Dame soborining ochilish marosimiga tashrif buyurib, saylovlardagi g‘alabasidan keyin birinchi xorijiy tashrifini amalga oshirdi. Siyosatchi Fransiya prezidenti Emmanuel Makronni restavratsiya sur’ati va sifati uchun maqtadi, shuningdek, Ukraina prezidenti Vladimir Zelenskiy bilan qisqa uchrashuv o‘tkazdi."
Jamiyat,O‘zbekistonda o‘ziga kredit ajratilishiga taqiqni joriy etish rejalashtirilmoqda,,"Oliy Majlis Qonunchilik palatasining majlisida deputatlar tomonidan kredit sohasidagi munosabatlarni yanada takomillashtirishga qaratilgan qonun loyihasi birinchi o‘qishda konseptual jihatdan ko‘rib chiqildi. Ushbu qonun loyihasi bilan jismoniy shaxs o‘zining ishtirokisiz yoki xabarisiz kredit bitimini rasmiylashtirish bilan bog‘liq firibgarliklarning oldini olish maqsadida kredit byurosiga ariza kiritish orqali u bilan kredit bitimini tuzishni taqiqlashi mumkin bo‘ladi.Majlisda deputatlar tomonidan mazkur qonun loyihasining qabul qilinishi firibgarlik yo‘li bilan fuqarolarning xabarisiz kreditlarni ularning nomiga rasmiylashtirish va mazkur kreditlarni o‘zlashtirish holatlarining oldini olishga, shuningdek, kredit byurolari faoliyatini tartibga solishni takomillashtirishga xizmat qilishi qayd etildi.Qonun loyihasi deputatlar birinchi o‘qishda qabul qilindi."
Jamiyat,Буюк Британияда биринчи марта дрон лазер ёрдамида уриб туширилди,,"Британия армияси биринчи марта зирҳли машинага ўрнатилган юқори энергияли лазер қуролидан муваффақиятли фойдаланди. Унинг ёрдамида учувчисиз учиш аппарати муваффақиятли йўқ қилинди, деб хабар берди Британия Мудофаа вазирлиги.Синовдан ўтган қурол инфрақизил ёруғликнинг кучли нурини энергия кўринишида нишонга йўналтиради. Нишонга олишнинг аниқлиги илғор сенсорлар ва кузатув тизимлари томонидан таъминланади. Анъанавий қурол турларидан муҳим афзаллик - бу ўқ-дорилар сонига чекловнинг йўқлиги. Британия Мудофаа вазирлиги бу лазер қуролларини мавжуд қуролларга нисбатан тежамкорроқ бўлишини таъкидлади.Синовлар давомида лазер Британия ва Украина армиялари томонидан фойдаланиладиган Wolfhound кўпмақсадли зирҳли машинасига ўрнатилди. Отишма Уэлс марказидаги Раднор полигонида содир бўлди.«Энергия лазер қуролини намойиш қилувчи қурилманинг муваффақиятли синовдан ўтказилиши келажакдаги имкониятлар сари муҳим қадамдир. Бу технология қуролли кучларимиз самарадорлигини ошириб, ҳозирги ва келажакдаги таҳдидларни енгиш учун ишончли ва тежамкор воситаларни таклиф қилиши мумкин», деди Мэтт Корк, қуролни ишлаб чиқишда иштирок этган Hersa Dstl жамоаси раҳбари.Аввалроқ, АҚШ армияси биринчи бўлиб жанговар шароитларда лазер қуролларини муваффақиятли қўллаган эди. Лабораториялар ва синов майдончаларида лазерлар 1970 йиллардан бери нишонларни муваффақиятли йўқ қилмоқда. Аммо ҳақиқий жангда ҳали ҳеч ким буни уддалай олмаётган эди."
Jamiyat,Toshkentda sodir bo‘lgan YTHda 18 yoshli haydovchi vafot etdi,,"11-dekabr kuni Toshkent shahar Shayxontohur tumani Ko‘kcha darvoza ko‘chasi, Suzuk ota mahalla arkasi qarshisida soat 20:20 larda YTH sodir bo‘ldi. Toshkent shahar IIBB YHXB xabar berishicha, 1988 yilda tug‘ilgan haydovchi R.K. boshqaruvidagi BYD va 2006 yilda tug‘ilgan A.X. boshqaruvidagi Equinox to‘qnashgan.Hodisa oqibatida Equinox haydovchisi shifoxonada vafot etgan. Mazkur holat yuzasidan Toshkent shahar IIBB Tergov boshqarmasi tomonidan Jinoyat kodeksining 266-moddasi 2-qismi (transportni ta’mirlash yoki uni foydalanishga chiqarish qoidalarini buzish odam o‘lishiga sabab bo‘lsa) bilan jinoyat ishi qo‘zg‘atilib, dastlabki tergov harakatlari olib borilmoqda."
Jamiyat,Qozog‘istonda kelin o‘g‘irlaganlik uchun jazo kuchaytiriladi,,"Qozog‘iston parlamenti qonunchilikka kelin o‘g‘irlaganlik uchun jazoni kuchaytiruvchi tuzatishlar tayyorlamoqda. Bu haqda parlament spikeri Erlan Koshanovga tayanib Tengrinews xabar berdi.Nashrning yozishicha, prezidentning Atirauda bo‘lib o‘tgan Milliy qurultoy yig‘ilishida bergan topshirig‘ini bajarish maqsadida deputatlar qonunchilikka kelin o‘g‘irlaganlik uchun jazoni kuchaytirish bo‘yicha tuzatishlar tayyorlamoqda.15 mart kuni prezident Qosim-Jo‘mart To‘qayev Milliy qurultoy yig‘ilishida Qozog‘istonda kelin o‘g‘irlash holatlari haqida gapirgan edi.«Mamlakatimizda go‘yoki milliy urf-odatlarni bahona qilib, kelin o‘g‘irlash amaliyotini tatbiq etishga urinayotganlar ham borki, bunday xurofotni umuman oqlab bo‘lmaydi. Bu progressiv jamiyat ideallariga, jumladan, har bir insonning qadr-qimmati, huquq va erkinliklari mutlaq ustun turadigan jamiyatga zid keladi. Bunday faktlar nafaqat ma’naviy qoralashni, balki huquqiy baho berishni ham talab qiladi», degan edi prezident.Shu yilning fevral oyida Qozog‘istondagi Inson huquqlari bo‘yicha komissari Artur Lastayev Chimkentda shov-shuvli tarzda kelin o‘g‘irlanishi haqida bayonot berib, majburan turmushga chiqqan qizlar ko‘pincha sheriklari tomonidan jinsiy, jismoniy va ruhiy zo‘ravonlik qurboni bo‘lishini aytgan edi."
Jamiyat,AQShda kongressmenlar 2025 yil uchun mudofaa budjetini tasdiqladi,,"11 dekabr, chorshanba kungi keskin muhokamalardan so‘ng AQSh kongressmenlari 2025 yil uchun munozarali AQSh mudofaa budjetini tasdiqlash uchun ovoz berishdi. Loyiha 895 milliard dollarlik rekord budjetni o‘z ichiga oladi, bu mudofaa xarajatlarini 2024 yilga nisbatan bir foizga oshirishni anglatadi.Qonun loyihasini 281 kongressmen yoqlab chiqqan bo‘lsa, 140 kishi qarshi ovoz berdi. Ular orasida 124 nafar demokrat va 16 nafar respublikachi bor. Kelgusi hafta hujjat Senatda ko‘rib chiqilishi va mudofaa budjeti loyihasi tasdiqlanishi kutilmoqda. Shundan so‘ng uni AQShning amaldagi prezidenti Jo Bayden imzolashi kerak.1800 sahifalik hujjat mudofaa, energetika vazirliklari, AQSh Davlat departamenti, shuningdek, razvedka idoralari va milliy xavfsizlik dasturlarini moliyalashtirishni belgilaydi. 2025 yilda amerikalik harbiy xizmatchilarning maoshini kichik serjantlar uchun 14,5 foizga, boshqa xodimlar uchun esa 4,5 foizga oshirish rejalashtirilmoqda. Shuningdek, qonun loyihasida bolalarni boqish va harbiy xizmatchilarning yashash sharoitlarini yaxshilash uchun katta miqdorda mablag‘ ajratish ko‘zda tutilgan.YeI davlatlari AQSh yordami qisqarsa ham Kiyevni qo‘llab-quvvatlashga tayyorYevropa Ittifoqining eng yirik iqtisodiyotlari – Germaniya, Fransiya, Italiya va Ispaniya, shuningdek, Yevropa Ittifoqiga a’zo bo‘lmagan Buyuk Britaniya AQShning Kiyevni qo‘llab-quvvatlashi qisqarishi ehtimoli fonida Ukrainaga yordam ko‘rsatish bilan bog‘liq harbiy va moliyaviy yukni o‘z zimmasiga olishga tayyor. Bu haqda 19 noyabr kuni Polsha tashqi ishlar vaziri Radoslav Sikorskiy Varshavada yuqoridagi davlatlar tashqi ishlar vazirlari, YeI tashqi ishlar va xavfsizlik siyosati bo‘yicha oliy vakili lavozimida Jozep Borrelni almashtirishi kerak bo‘lgan estoniyalik Kaya Kallas ishtirokidagi uchrashuv yakunlari bo‘yicha jurnalistlar bilan suhbatda ma’lum qildi. «Men Yevropa Ittifoqining eng yirik davlatlari AQShning ishtiroki qisqarishi (Kiyevni qo‘llab-quvvatlashda) munosabati bilan Ukrainaga harbiy va moliyaviy yordam yukini o‘z zimmasiga olishga tayyorligini hurmat bilan e’tiborga olaman», — deya AFP Polsha tashqi ishlar vazirligi rahbaridan iqtibos keltirmoqda.Germaniya, Fransiya, Italiya va Polsha tashqi ishlar vazirlarining Varshavadagi uchrashuvi Rossiyaning Ukrainaga keng ko‘lamli harbiy bostirib kirishi boshlangani 1000 kunligiga to‘g‘ri keldi. Ushbu tadbirdagi muhim mavzu Donald Tramp Oq uyga qaytganidan keyin Yevropa Ittifoqi va AQSh o‘rtasidagi munosabatlar rivoji ham bo‘ldi. Muhokamalarga Ispaniya va Buyuk Britaniya tashqi ishlar vazirlari onlayn tarzda qo‘shildi."
Jamiyat,Yevropa Ittifoqi Rossiyaning maxfiy tankerlariga qarshi kurashadi,,"11 dekabr kuni Yevropa Ittifoqi davlatlarining doimiy vakillari Bryusselda Rossiyaga qarshi navbatdagi, 15-sanksiya paketini ma’qulladi. Bu haqda DW xabar berdi.Yevropa Komissiyasi rahbari Ursula fon der Lyayyen so‘zlariga ko‘ra, cheklovlar «maxfiy flot» - Rossiya neftini eksport qilish uchun foydalaniladigan tankerlar guruhiga qarshi kurashga qaratilgan. Shuningdek, sanksiyalar ro‘yxatiga Rossiyaga G‘arb cheklovlarini chetlab o‘tishga yordam berayotgan yangi odamlar va kompaniyalar ham qo‘shiladi.Ushbu sanksiyalar 16 dekabr kuni Yevropa Ittifoqi kengashida tashqi ishlar vazirlari tomonidan tasdiqlanishi kerak.Shu bilan birga, Yevropa Ittifoqi allaqachon 16-paketni tayyorlamoqda, bu esa Rossiyaning Ukrainaga keng ko‘lamli bostirib kirishi boshlanganining uch yilligiga to‘g‘ri kelishi mumkin. Uning «yanada keng ko‘lamli» bo‘lishi kutilmoqda."
Jamiyat,Maktablarda qishki ta’til vaqti e’lon qilindi,,"Ota-onalar, o‘quvchilar va pedagoglarga qulaylik yaratish hamda o‘quv jarayonlarining uzluksizligini ta’minlash maqsadida qishki ta’til kunlari 2024 yil 29 dekabrdan boshlanib, 2025 yil 11 yanvarga qadar davom etadi, deyiladi Maktabgacha va maktab ta’limi vazirligi xabarida.Qayd etilishicha, bunda maktablarda 2025 yil 11 yanvar (shanba) kuniga belgilangan darslar 2024 yil 28 dekabr (shanba) kuniga o‘tkaziladi hamda o‘quv yilining 3-choragi 2025 yil 13 yanvar (dushanba)dan boshlanadi."
Jamiyat,Ilon Mask 400 milliard dollardan ko‘p boylikka ega dunyodagi birinchi insonga aylandi,,"Amerikalik tadbirkor Ilon Maskning sof kapitali 50 mlrd dollarga oshib, 400 mlrd dollardan ko‘proqqa yetdi.Endilikda, Bloomberg milliarderlar indeksiga ko‘ra, SpaceX asoschisining kapitali 439,2 milliard dollarni tashkil etmoqda. Bloomberg nashriga ko‘ra, Mask boyligi 400 milliard dollardan oshgan birinchi odam bo‘ldi.AQShdagi prezidentlik saylovlarida Donald Tramp g‘alaba qozonganidan keyin tadbirkorning mulki keskin oshdi. Mask, shuningdek, respublikachining bo‘lajak hukumatida ham o‘rin egalladi. The New York Times federal hujjatlarga tayanib yozganidek, milliarder Trampga saylovda g‘alaba qozonishiga yordam berish uchun 250 million dollardan ortiq mablag‘ sarflagan.Bloomberg’ning aniqlik kiritishicha, Tesla aksiyalari o‘zini o‘zi boshqaradigan avtomobillar uchun qoidalarni soddalashtirish va kompaniya raqobatchilari uchun soliq imtiyozlarini bekor qilish kutilayotgan bir vaqtda 65 foizga oshdi. Shuningdek, Maskning sun’iy intellekt sohasidagi xAI startapi narxi ikki baravar ko‘proqqa baholanmoqda.Uning qiymati prezidentlik saylovlari tugaganidan keyin 50 milliard dollarga yetgan edi. SpaceX shu hafta xodimlar va boshqa insayderlardan aksiyalarni sotib olish bo‘yicha 1,25 milliard dollarlik bitimni yakunlab, kompaniyaning baholangan qiymatini 350 milliard dollarga yetkazdi. Shundan so‘ng SpaceX dunyodagi eng qimmat xususiy kompaniyaga aylandi."
Jamiyat,УЕФА Чемпионлар лигаси 6-тури якунланди,,"12 декабрга ўтар кечаси УЕФА Чемпионлар лигаси умумий босқичи 6-турининг барча ўйинлари якунига етди.«Барселона» Дортмундда «Боруссия» устидан ғалаба қозонди, «Манчестер Сити» Туринда «Ювентус»га имкониятни бой берди.«Арсенал» «Монако»ни, «Штутгарт» эса «Янг Бойз»ни йирик ҳисобда енгди, «Милан» «Црвена Звезда»дани доғда қолдирди, «Фейеноорд» «Спарта» устидан ишончли ғалаба қозонди.«Бенфика» ва «Болоня» ўйинида дуранг қайд этилиб, мухлислар голсиз қолишди.ЕЧЛ 6-тур натижалари:Ювентус — Манчестер Сити 2:0Голлар: Влаҳович (53), Маккенни (75).Боруссия Д — Барселона 2:3Голлар: Гирасси (60 пеналти, 78) — Рафиня (53), Торрес (75, 85).Арсенал — Монако 3:0Голлар: Сака (34, 78), Ҳаверц (88).Милан — Црвена Звезда 2:1Голлар: Леау (42), Абраҳам (88) — Радонич (67).Фейеноорд — Спарта 4:2Голлар: Траунер (8), Пайшао (10), Ҳаж-Муса (50), Хименес (63) — Раҳмани (43), Белен (80, автогол).Штутгарт — Янг Бойз 5:1Голлар: Штиллер (25), Мийо (53), Фюрих (61), Вагноман (66), Кейтел (76) — Лакоми (6).Бенфика — Болоня 0:0"
Jamiyat,Samarqandda bir kechada bog‘cha va metan zapravkada yong‘in sodir bo‘ldi,,"11 dekabr kuni Samarqand viloyati Pastdarg‘om tumanida joylashgan bog‘cha va metan zapravkada yong‘in sodir bo‘lgani aks etgan video ijtimoiy tarmoqlarga sizdirildi. Ushbu holat yuzasidan Samarqand viloyati FVB Matbuot xizmati maʼlumot berdi.Unga ko‘ra, joriy yilning 11 dekabr kuni soat 20:40 da Pastdarg‘om tumani Amir Temur mahallasida joylashgan maktabgacha taʼlim muassasasi binosida yong‘in sodir bo‘lgan.Shunga ko‘ra, 5 ta yongg‘in-qutqaruv ekipajlari jalb qilinib, voqea  joyiga  soat 20:43 da yetib borgan va soat 21:55 da yong‘in to‘liq bartaraf etilgan.Yong‘in natijasida maktabgacha taʼlim tashkiloti binosining shift va tom qismi yonib zararlangan.Hozirda tergovga qadar tekshirish ishlari olib borilib, yong‘inning kelib chiqish sababi anqlanmoqda.Yana bir holatda esa, avtomobillarga suyultirilgan va siqilgan gaz quyish shahabchasida yong‘in sodir bo‘lgan.Kecha, 11 dekabr kuni soat 21:00 da Pastdarg‘om tumani Go‘zalkent qo‘rg‘oni Go‘zalkent mahallasida joylashgan Avtomobillarga suyultirilgan va siqilgan gaz quyish shahabchasida yong‘in sodir bo‘lgan.Shunga ko‘ra, 5 ta yong‘in-qutqaruv ekipajlari voqea  joyiga  soat 21:27 da yetib borgan va yong‘in soat 21:50 da to‘liq bartaraf etilgan.Shaxobchada suyultirilgan gaz yoqilg‘isini (propan) to‘kib olish jarayonida texnologik jarayonlarni buzilishi natijasida  vintelda gazning lokal yonish sodir bo‘lgan.Yonish natijasida bino-inshoatlarga va texnika vositalariga zarar etmagan.Har ikkala holatda hodisa oqibatida jabrlangan va halok bo‘lganlar aniqlanmagan.Hozirda tergovga qadar tekshirish ishlari olib borilmoqda."
Jamiyat,16-dekabrdan 41M-sonli “TTZ AShB – Bo‘z bozor bekati” yo‘nalishli taksi harakati qayta tiklanadi,,"2024-yil 16-dekabr sanasidan boshlab, vaqtincha faoliyati to‘xtatilgan 41M-sonli “TTZ AShB – Bo‘z bozor bekati” yo‘nalishli taksi harakati qayta tiklanadi. Bu haqda Transport vazirligi matbuot xizmati xabar qildi.Xaydarobod mahallasi aholisi tomonidan kelib tushgan ko‘plab murojaatlar asosida mazkur yo‘nalish quyidagicha o‘zgartiriladi:TTZ AShB – Yuzrabot ko‘chasi – M.Ulug‘bek ko‘chasi – Xaydarobod mahallasi bekati."
Jamiyat,Turizmni tabiat bilan uyg‘unlikda rivojlantirishga oid o‘quv seminari boshlandi,,"O‘zbekiston Respublikasi Prezidenti huzuridagi Davlat boshqaruvi akademiyasida ijro hokimiyati organlari rahbar kadrlari, tuman (shahar) sektorlari rahbarlari uchun o‘quv-amaliy seminar boshlandi. Tadbir davlat rahbarining 2024 yil 18–20 noyabr kunlari Oliy Majlis Senati va Qonunchilik palatasida so‘zlagan nutqlari, shuningdek, 2025 yil «Atrof-muhitni asrash va yashil iqtisodiyot yili» deb e’lon qilinishi munosabati bilan rahbarlar oldida turgan vazifalarni chuqur o‘rganishga yo‘naltirildi.Seminarni O‘zbekiston Respublikasi Bosh vaziri Abdulla Aripov ochib berdi. Tadbirda, shuningdek, O‘zbekiston Respublikasi Oliy Majlis Senati raisi Tanzila Narbayeva, O‘zbekiston Respublikasi Prezidenti maslahatchisi G‘ofurjon Mirzayev, Ekologiya, atrof-muhitni muhofaza qilish va iqlim o‘zgarishi vaziri Aziz Abduhakimov, Ekologiya vazirligi va Turizm qo‘mitasi xodimlari, Davlat boshqaruvi akademiyasi rektori Adham Bekmurodov hamda OAV vakillari ishtirok etishdi.O‘quv seminarida bioxilma-xillikni asrash, muhofaza etiladigan tabiiy hududlar faoliyati, ekoturizmni rivojlantirish hamda zamonaviy dam olish maskanlarini tashkil etish bo‘yicha ilg‘or tajribalar bilan bo‘lishildi, mavzuga doir qator taqdimotlar o‘tkazilib, zarur tavsiyalar berildi. Shuningdek, turizm infratuzilmasini modernizatsiya qilish va yangi zamonaviy xizmat turlarni joriy etish masalalari muhokama qilindi.Ekologiya, atrof-muhitni muhofaza qilish va iqlim o‘zgarishi vaziri Aziz Abduhakimov kuni kecha Prezident Shavkat Mirziyoyevning Toshkent viloyati Bo‘stonliq tumaniga tashrifi doirasida «Chorvoq darvozasi» va «Ugam River» turizm majmualarida bergan topshiriqlariga muvofiq sektor rahbarlariga taqdimot o‘tkazdi hamda ularning o‘z hududlarida shunga doir olib borishi mumkin bo‘lgan ishlarini muhokama qildi. Shu bilan birga, Bo‘stonliqda tashkil etilayotgan kapsula uylardan iborat zamonaviy dam olish maskaniga alohida to‘xtalib o‘tildi, zero bunday maskanlar ekologik nuqtai nazardan ayni muddaodir. Sektor rahbarlari ham o‘z hududlari doirasida ushbu yo‘nalishlarda amalga oshirish mumkin bo‘lgan ishlar bilan bo‘lishishdi.Turizm qo‘mitasi raisi Umid Shadiyev esa davlat rahbari tomonidan belgilab berilgan ustuvor vazifalar, shu jumladan, turizm infratuzilmasini rivojlantirish, rekreatsiya zonalarini tashkil etish va sohadagi mavjud muammolarni hal etish bo‘yicha ko‘rilayotgan chora-tadbirlarga to‘xtaldi. Shuningdek, joylashtirish vositalari va modulli mehmonxonalar uchun ajratilayotgan subsidiyalar to‘g‘risida ham ma’lumot berildi. Bu subsidiyalar turizm sohasini rivojlantirishga qaratilgan davlat siyosatining muhim bir qismi bo‘lib, sohadagi infratuzilmaning yaxshilanishiga va yangi investitsiyalar tartibini tashkil etishga yordam beradi.Bundan tashqari, seminarda davlat va xususiy sektor o‘rtasidagi hamkorlikni mustahkamlash, turizm infratuzilmasini rivojlantirishdagi yangi tendensiyalar muhokama qilindi. Turizmning ekologik, iqtisodiy va ijtimoiy jihatlardan barqaror rivojlanishini ta’minlash uchun kompleks choralar ishlab chiqish muhimligi ta’kidlandi.Tadbir ishtirokchilari Toshkent viloyatining turistik imkoniyatlari bilan yaqindan tanishish uchun Bo‘stonliq tumaniga borishi ko‘zda tutilgan.Ta’kidlash joizki, seminar natijalari O‘zbekiston turizm sohasining global bozordagi raqobatbardoshligini mustahkamlash va ekoturizm, etnoturizm, ekstremal turizm kabi yo‘nalishlarni yanada rivojlantirish hamda mahalliy aholi uchun yangi ish o‘rinlarini yaratishga xizmat qilishi kutilmoqda."
Jamiyat,IHT Isroilning Suriyaga qarashli hududlarni ishg‘ol qilgani va infratuzilma obyektlariga zarbalar berganini keskin qoraladi,,"Islom hamkorlik tashkiloti (IHT) Isroilning Suriyaga qarashli hududlarni ishg‘ol qilgani va infratuzilma obyektlariga zarbalar berganini keskin qoraladi.Joriy yil 8-dekabr kuni Suriyada Bashar Asad hokimiyati qulab, o‘zi Moskvaga qochganidan keyin Isroil qo‘shini Jo‘lon tepaligidagi qurolsizlantirilgan zonani kesib o‘tib Suriya hududiga bostirib kirdi. Strategik ahamiyatga ega Ash-Shayx tog‘ini egalladi va Quneytra muzofotidagi qishloqlarda kommendantlik soati joriy qildi.IHTga ko‘ra, Isroil bu harakatlari bilan BMT rezolyutsiyalari va xalqaro huquqni jiddiy ravishda buzdi.Ta’kidlanishicha, Suriyaning suvereniteti va hududiy yaxlitligi hurmat qilinishi va barqarorlik saqlanishi lozim.""IHT bosh kotibiyati Suriya xalqini qo‘llab-quvvatlaydi va uning siyosiy tanlovini hurmat qiladi. Biz mamlakatdagi barcha siyosiy partiyalarni Suriya xalqi manfaatlarini himoya qilish borasida mas’uliyatni tan olishga chaqiramiz. Siyosiy partiyalarni hukumatning o‘tish davri tinch va xavfsiz sharoitda, Suriya Arab Respublikasining hududiy yaxlitligi va institutlari faoliyati kafolatlangan tarzda kechishiga da’vat etamiz"", – deyiladi xalqaro tashkilot bayonotida."
Jamiyat,Markaziy Osiyoda odam savdosi ko‘rsatkichlari pasaymayapti – BMT,,"Dunyo bo‘ylab odam savdosi qurbonlari soni COVID-19 pandemiyasi davrida vaqtinchalik pasayishdan keyin yana ortib bormoqda. Bu haqda Birlashgan Millatlar Tashkilotining Narkotiklar va jinoyatchilik bo‘yicha boshqarmasi (UNODC) hisobotida aytiladi.156 mamlakat ma’lumotlarini o‘z ichiga olgan yangi hisobot xavotirli tendensiyalarni ta’kidlaydi. Unga ko‘ra, 2019-2022 yillar davomida qurbonlar soni 25 foizga oshgan.Ta’kidlanishicha, asosiy sabablar qashshoqlik, qurolli to‘qnashuvlar va iqlim inqirozi bo‘lib, odamlarni jinoyatchilar qarshisida zaif holga keltirgan. Ayniqsa, bolalarni ekspluatatsiya qilish va majburiy mehnatga jalb qilish holatlari ko‘paygani e’tiborga molik.«Jinoyatchilar tobora ko‘proq odamlarni majburiy mehnatga, jumladan, murakkab onlayn firibgarlik va kiberjinoyatlarga jalb qilmoqda. Ayni paytda ayollar va qizlar jinsiy ekspluatatsiya va gender asosidagi zo‘ravonlik tahdidiga duch kelmoqda», dedi BMT Narkotiklar va jinoyatchilik bo‘yicha boshqarmasi ijrochi direktori Gada Vali.Jinoiy tarmoqlar tepasida turganlarni javobgarlikka tortish, qurbonlarni qutqarish va jabrlanganlarga yordam ko‘rsatish bo‘yicha mamlakatlar o‘rtasidagi sa’y-harakatlarni muvofiqlashtirish uchun ta’qiblarni kuchaytirish kerak, deb qo‘shimcha qildi u.UNODC ma’lumotlariga ko‘ra, 2022 yilda odam savdosiga yo‘liqqan bolalar soni 2019 yilga nisbatan 31 foizga, qizlar o‘rtasida esa 38 foizga oshgan.«Qayerda ota-onasidan ajralgan yoki kattalar nazoratisiz qolgan bolalar ko‘p bo‘lsa, o‘g‘il bolalar odam savdosi bilan shug‘ullanuvchilar qo‘liga tushib qolish ehtimoli ko‘proq», deyiladi hisobotda.Yuqori daromadli mamlakatlarda ham bolalar savdosi kuchaymoqda, ko‘pincha qizlar jinsiy ekspluatatsiyaga uchrayapti. Tadqiqot shuni ko‘rsatdiki, ayollar va qizlar butun dunyo bo‘ylab aniqlangan qurbonlarning aksariyatini yoki 61 foizini tashkil etadi. Qizlarning aksariyati - 60 foizi - jinsiy ekspluatatsiya qilish uchun odam savdogarlari tomonidan o‘z tarmoqlariga jalb qilingan.O‘g‘il bolalarning 45 foizi majburiy mehnatga jalb qilingan bo‘lsa, 47 foizi boshqa ekspluatatsiya, jumladan, jinoiy faoliyat va tilanchilik bilan shug‘ullanadi.Jinoiy faoliyatga jalb qilish maqsadida odam savdosi, shu jumladan onlayn firibgarlik ekspluatatsiyaning aniqlangan turlari orasida uchinchi o‘rinni egalladi. Bu ko‘rsatkich 2016 yildagi bir foizdan 2022 yilda sakkiz foizga oshgan.Hisobot shuni ko‘rsatadiki, odam savdosi dinamikasi mintaqalar bo‘yicha farqlanadi.Shimoliy Amerika, G‘arbiy Yevropa va Sahroi Kabirdan janubiy Afrikadagi mamlakatlarda aniqlangan holatlar sezilarli darajada oshgan bo‘lsa-da, Janubiy Amerika, Sharqiy Yevropa va Markaziy Osiyo kabi mintaqalar hali ham pandemiyadan oldingi darajadan past emas."
Jamiyat,Qo‘shtepa kanali qurilishining ikkinchi bosqichida 81% ish yakunlandi,,"Qo‘shtepa kanali ikkinchi bosqichining 81 foizi va ushbu kanal to‘g‘oni qurilishining 67 foizi yakunlandi. Bu haqda Afg‘oniston Milliy taraqqiyot kompaniyasi ma’lum qildi.Bu katta irrigatsion loyiha Amudaryo suvini Afg‘onistonning ayrim hududlariga olib o‘tish uchun amalga oshirilmoqda va bu Markaziy Osiyo mamlakatlari orasida xavotirlarga sabab bo‘lmoqda.Qobuldagi IRNA muxbirining xabariga ko‘ra, Afg‘onistonning Milliy taraqqiyot kompaniyasi mas’ullari bir necha kun avval rasmiy bayonot berib, Qo‘shtepa kanali ikkinchi bosqichidagi ishlar 81 foizga yakunlanganini va kanalning bosh to‘g‘oni qurilishida 67 foiz progressga erishilganini ma’lum qildi.Bayonotga ko‘ra, kanal ustida to‘rtta ko‘prik qurilishi davom etmoqda va kelgusida Qo‘shtepa kanali yo‘nalishida yana boshqa ko‘priklar ham quriladi. Qo‘shtepa kanali birinchi bosqichi yakunlangandan so‘ng, uning ikkinchi bosqichi Balx viloyatining Davlatobod tumanida boshlanib, Faryob viloyatining Andxo‘y tumanigacha 128 kilometr uzunlikdagi hududda jadal amalga oshirilmoqda.Amudaryo, yoki Jayxun, Markaziy Osiyoning eng suvli daryosi bo‘lib, uning manbai Pomir tog‘laridan boshlanadi. Daryo Afg‘onistonning Tojikiston, O‘zbekiston va Turkmaniston chegaralari bo‘ylab taxminan 1126 kilometr uzunlikda oqadi. Garchi daryoning asosiy oqimi Orol dengiziga yo‘naltirilgan bo‘lsa-da, suvning barchasi yo‘ldagi qishloq xo‘jaligi kanallari orqali iste’mol qilib yuborilmoqda.2021 yilda Afg‘onistonda “Tolibon” muvaqqat hukumati ish boshlaganidan so‘ng, daryoning sezilarli qismini mamlakat ichkarisiga olib o‘tish maqsadida Balxdan Faryobgacha 300 kilometr uzunlikda va 15 metr kenglikda katta suv kanali qurishga qaror qilindi. Ular bu tashabbusni qishloq xo‘jaligi va oziq-ovqat sanoatini rivojlantirish maqsadida 2022 yil aprel oyida Balx viloyatida ishlarni boshlaganini va uni 5 yil ichida yakunlashni rejalashtirayotganini e’lon qildi."
Jamiyat,Bill Geyts milliarder bo‘lishda yordam bergan bolaligidagi odati haqida aytib berdi,,"Geytsning aytishicha, aynan bolaligida do‘stlari bilan sayr qilib, tashqi dunyoni kashf etishga, xonasida soatlab kitob o‘qish va chuqur mulohaza yuritishga sarflagan vaqtlari unga 3,26 trillion dollarlik kompaniyani tashkil etishda yordam bergan, deb yozadi CNBC.“Sal bezovta bo‘lsam yoki zeriksam yoxud yomon xulq-atvorim tufayli muammolarga duch kelsam, xonamga qamalib kitoblarga yoki g‘oyalarga sho‘ng‘ib ketardim, ko‘pincha soatlab tanaffus qilmasdim. Bekorchilikni chuqur mulohaza va o‘rganishga aylantirish qobiliyati shaxsiyatimning asosiy qismiga aylangan”, — deydi u. “Bular keyingi muvaffaqiyatimda ham hal qiluvchi rol o‘ynadi”.Geyts o‘z blogida Nyu York universiteti ijtimoiy psixologi Jonatan Haydning “Tashvishli avlod” kitobini tavsiya etgan. Haydning fikricha, smartfonlar va ijtimoiy tarmoqlarning keng tarqalishi yoshlar orasida hozirgi ruhiy salomatlik inqiroziga, shuningdek, Z avlod vakillarida yolg‘izlik va tushkunlik darajasining oshishiga sezilarli ta’sir ko‘rsatmoqda.Geytsning so‘zlariga ko‘ra, uning bolaligi ijodiy fikrlashga ilhomlantiradigan o‘yinlarga asoslangan, bunday o‘yinlarning foydasini tadqiqotlar tasdiqlagan. Hozirgi bolalar esa telefonlarga mukkasidan ketgan.“Diqqatni jamlash mushaklarga o‘xshaydi, doimiy chalg‘ishlar va ijtimoiy tarmoqlarga o‘rganib qolish uning rivojlanishini juda qiyinlashtiradi”, — deydi Geyts.Butun faoliyati davomida milliarder o‘z muvaffaqiyatini ko‘pincha kitob o‘qish va yolg‘iz qolish odati bilan bog‘lab kelgan.1990 yillarda Microsoft bosh direktori juda ko‘p kitob va texnik hujjatlarni olib, xilvat joydagi uyda yolg‘iz vaqt o‘tkazgan hamda buni “Mulohaza haftaligi” deb atagan. Bu davrlar mobaynida Geyts o‘zini “uzluksiz diqqat-eʼtibor”ga bag‘ishlagan. U hatto elektron pochtasini tekshirmasdi — buni “hech qanday chalg‘ishlarsiz kelajak haqida o‘qish, fikr yuritish va yozish” imkoniyati bilan izohlagan.Geytsning bir necha haftalik chuqur e’tibori Microsoft kompaniyasining Internet Explorer brauzerini yaratish kabi ulkan g‘oyalarni rivojlantirgan. Shu bilan birga, Geyts o‘zi va Microsoft tomonidan ommalashtirilgan texnologiyalar hozir odamlarning bunday innovatsiyalar uchun zarur bo‘lgan chuqur fikrlashiga to‘sqinlik qilishi mumkinligini aytdi.“Biz hamkasblarimiz, turmush o‘rtog‘imiz, farzandlarimiz, uy hayvonlari va texnologiyalarga chalg‘imasdan, ongimizni jamlashga imkon beradigan muhit yaratishimiz zarur. Aks holda, hech qachon muhim vazifalarga diqqat qarata olmaymiz”, — deb ta’kidlaydi samaradorlik bo‘yicha mutaxassis Lora Stek.Bill Geyts Microsoft hammuassisi bo‘lish uchun kollejni tark etgan paytlarida, milliarder bo‘lishini xayoliga ham keltirmagan. Biroq uning g‘ayrati va matonati hayratlanarli yutuqlarga olib keldi. Hozirgi kunda Geyts biologiya, fizika va iqlim o‘zgarishi fanlari bilan shug‘ullanmoqda."
Jamiyat,Viktor Orban Putin bilan telefon orqali gaplashdi,,"Bugun, 11 dekabr kuni Vengriya Bosh vaziri Viktor Orban Rossiya Prezidenti Vladimir Putin bilan telefon orqali muloqot qildi. Bu haqda Bosh vazir X ijtimoiy tarmog‘ida xabar berdi.“Bu Rossiya-Ukraina urushining eng xavfli haftalari. Biz o‘t ochishni to‘xtatish va tinchlik muzokaralarini qo‘llab-quvvatlash uchun barcha mumkin bo‘lgan diplomatik choralarni ko‘ryapmiz”, deya yozgan Orban ijtimoiy tarmoqdagi sahifasida.O‘z navbatida, Kreml matbuot xizmati Vengriya tomonining tashabbusi bilan Vladimir Putin va Orban o‘rtasida telefon muloqoti bo‘lib o‘tganini tasdiqlagan.Bir soat davom etgan suhbatning asosiy mavzusi Ukraina masalalari bo‘yicha fikr almashishdan iborat bo‘lgan. Viktor Orban inqirozni siyosiy va diplomatik yo‘l bilan hal qilish yo‘llarini birgalikda izlashga ko‘maklashishdan manfaatdorligini bildirgan.O‘z navbatida, Vladimir Putin Ukraina atrofidagi vaziyatning hozirgi holati va Kiyev rejimining mojaroni tinch yo‘l bilan hal qilish masalasini istisno etayotgan buzg‘unchi chizig‘iga fundamental baho bergan.Qayd etilishicha, suhbat davomida Suriyadagi so‘nggi voqealar kontekstida Yaqin Sharq mintaqasidagi keskin vaziyat ham muhokama qilingan."
Jamiyat,Bashar Asadga qochishga kim yordam bergani ma’lum bo‘ldi,,"Bloomberg agentligi ismi oshkor etilmagan bir qancha manbalarga  asoslanib Suriya prezidentiga qochishda kim yordam berganini aytdi.Aksilhukumat jangarilari Damashqqa yaqinlashar ekan, Rossiya Suriya prezidenti Bashar Asad va uning oilasiga ""zudlik bilan"" ketishga rozi bo‘lsa, ""xavfsiz evakuatsiya"" qilishni taklif qilganini xabar qildi.Agentlik suhbatdoshlariga ko‘ra, Rossiya razvedkasi unga Suriyani tark etishga yordam bergan.Bloomberg agentligining ikki manbasi Bashar Asad Suriyadagi Rossiya havo bazasi orqali olib chiqilganini da’vo qilmoqda. Materialda aytilishicha, u bortda bo‘lgan samolyotning transponderi kuzatuvdan qochish uchun o‘chirilgan. Agentlikning uch nafar anonim suhbatdoshiga ko‘ra, Rossiya sobiq prezidentni ""qurolli guruhlarga qarshi kurashda yutqazishiga"" ishontirgan.Rossiya Tashqi ishlar vazirligi vakili Mariya Zaxarova brifingda Rossiyaning Bashar Asadni evakuatsiya qilishdagi yordami haqidagi savolga o‘ta rasmiy javob qaytargan va tafsilotlarni ochiqlamadi.8-dekabr kuni Suriyada keng ko‘lamli hujum boshlagan guruhlar koalitsiyasi hokimiyatni qo‘lga kiritgani va Bashar al-Assad qochib ketganini e’lon qildi. Aytilishicha, u Damashqdan havoga ko‘tarilgan va bortida bo‘lgan deb taxmin qilingan samolyot radarlardan g‘oyib bo‘lgan. Bir muncha vaqt o‘tgach, Rossiya TIV Suriyani 2000-yildan buyon boshqarib kelgan Bashar Asad hokimiyatni tinch yo‘l bilan topshirish bo‘yicha ko‘rsatmalar berib, prezidentlik lavozimini tark etishga qaror qilgani va mamlakatni tark etgani haqida xabar berdi."
Jamiyat,“Tolibon”ning qochqinlar bo‘yicha vaziri Kobulda sodir bo‘lgan portlashda halok bo‘ldi,,"“Tolibon” hukumatidagi qochoqlar ishlari bo‘yicha vazir Halil Ur-Rahmon Haqqoniy Kobulda sodir bo‘lgan portlashda halok bo‘ldi, deb xabar berdi Al Jazeera manbalarga tayanib.Mahalliy OAVning xabar berishicha, 11-dekabr kungi sodir bo‘lgan mazkur portlash  yana besh kishining hayotiga zomin bo‘lgan.“Tolibon vakili qotillikni tasdiqladi”, deb xabar berdi Reuters axborot agentligi.Afg‘oniston IIV rasmiylarining Associated Press’ga ma’lum qilishicha, portlash xudkush terrorchi tomonidan uyushtirilgan. Hukumatdagi manbaga ko‘ra, portlash Kobuldagi Qochoqlar vazirligi binosida sodir bo‘lgan.“Tolibon” 2021-yilning avgust oyida Afg‘onistonda hokimiyatni qo‘lga olganidan keyin Halil Haqqoniy o‘sha yilning sentyabrida qochoqlar bo‘yicha vazir etib tayinlangan edi. Haqqoniy – “Tolibon”ga aloqador “Haqqoniy tarmog‘i” guruhi rahbari Sirojiddin Haqqoniyning jiyani.2011-yil fevralda AQSH Adliya vazirligi Haqqoniyni maxsus ahamiyatga ega global terrorchi sifatida e’tirof etdi va uning qo‘lga olinishi uchun 5 million dollar miqdorida mukofot e’lon qildi."
Jamiyat,Mo‘ynoq tumanida 3 ming tup mevali daraxtlar ekiladi,,"O‘zbekiston Respublikasi Ekologiya, atrof-muhitni muhofaza qilish va iqlim o‘zgarishi vazirligi, Birlashgan Millatlar Tashkiloti Taraqqiyot dasturi va Global ekologik fondning “Aral wetlands” qo‘shma loyihasi doirasida Qoraqalpog‘iston Respublikasi Mo‘ynoq tumanidagi “Mo‘ynoq” o‘rmon xo‘jaligiga 3 ming tup mevali daraxt ko‘chatlari topshirildi.Ma’lumot uchun, O‘zbekiston Respublikasi Prezidentining “Respublikada yashillik darajasini yanada oshirish, “Yashil makon” umummilliy loyihasini izchil amalga oshirish orqali ekologik barqarorlikni taʼminlash chora-tadbirlari toʻgʻrisida”gi qarori bilan 2024 — 2028-yillarda Orolboʻyi mintaqasini barqaror rivojlantirish, innovatsiyalar va yashil texnologiyalarni keng joriy etish boʻyicha milliy dasturi  tasdiqlandi.“Orol dengizi havzasi landshaftining tanazzul yerlarida barqaror hayotni taʼminlashni qoʻllab-quvvatlaydigan asos sifatida koʻllar, suv-botqoq va qirgʻoqboʻyi hududlarini saqlash hamda boshqarish” (Aral wetlands) loyihasi muhofaza etiladigan tabiiy hududlar, asosiy biologik xilma-xillik hududlari va asosiy ornitologik hududlar atrofidagi samarali landshaftlarning yer va suv resurslarini kompleks boshqarish bilan birgalikda tuproq degradatsiyasining oldini olish orqali Quyi Amudaryo va Orol dengizi havzalarida ekotizim  va hayot uchun vositalarning barqarorligini yaxshilashga qaratilgan.Ta'kidlash joizki, Orol dengizining fojiali qurib ketishiga qaramay, uning havzasida beqaror gidrologik rejimlar taʼsiriga zaif boʻlsa-da, hanuzgacha oʻta muhim koʻllar, suvli-botqoqli yerlar va qirgʻoq ekotizimlari mavjud. Orolboʻyi dengizi mintaqasi koʻchmanchi qushlarning koʻp turlari uchun Shimoliy Yevropa va ularning Afrika va Osiyodagi qishlash joylari oʻrtasida juda muhim uchish yoʻlida joylashgan.Moʻynoq oʻrmon xoʻjaligiga berilgan 3 ming tup mevali daraxt koʻchati Orolboʻyida bogʻlar maydonini kengaytirish imkonini beradi. Qayd etilishicha, bir necha yildan so‘ng daraxtlar o‘z mevasini bera boshlaydi va bu orqali yangi ish o‘rinlari yaratish, mintaqa faunasi vakillarining oziq-ovqat ta’minotini kengaytirish imkoni yaratiladi."
Jamiyat,Suriyaning vaqtincha bosh vaziri barqarorlik va osoyishtalikka chaqirdi,,"Isyonchilarning Idlib viloyatidagi ma’muriyatining sobiq rahbari al-Bashir «Hay’at Tahrir ash-Shom» (Hs) guruhi va uning ittifoqchilari unga mamlakatni 2025 yil martiga qadar boshqarish vazifasini topshirganidan keyin Qatarning Al Jazeera telekanaliga intervyu berdi.Seshanba kuni u Damashqda yangi o‘tish davri hukumati a’zolari hamda Asad davridagi sobiq hukumat vakillarini yig‘di, unda hukumatni topshirish masalasi muhokama qilingan.«Bugun vazirlar kabineti yig‘ilishini o‘tkazdik va biz Suriya xalqiga xizmat qila oladigan konstitutsiyaviy tizimga ega bo‘lgunimizga qadar keyingi ikki oy mobaynidagi ishni osonlashtirish uchun eski hukumat a’zolarini hamda Idlib va uning atrofidagi hududlar ma’muriyatining ayrim rahbarlarini taklif qildik», — degan al-Bashir Al Jazeera bilan suhbatda.«Biz Suriya xalqiga xizmat qila olishi uchun muassasalar faoliyatini yo‘lga qo‘yish maqsadida boshqa uchrashuvlar ham o‘tkazdik», — deya qo‘shimcha qilgan u.Bunga qadar Muhammad al-Bashirni Suriyaning isyonchilar nazoratida bo‘lib kelgan shimoli-g‘arbdagi hududlardan tashqarida ko‘pchilik tanimasdi. Uning rezyumesiga ko‘ra, u muhandis-elektrik sifatida ta’lim olgan va fuqarolik urushi boshlanguniga qadar gazni qayta ishlash zavodlarida ishlagan.Yanvar oyida Bashir isyonchilar mamlakat shimoli-g‘arbidagi hududlarni boshqarish uchun tashkil etgan Suriyani qutqarish hukumati (SG) bosh vaziri etib tayinlangandi.Bu tuzilma amalda o‘z vazirliklari, departamentlari, sud va xavfsizlik organlari, shuningdek, diniy kengashiga ega bo‘lgan kichik muqobil davlat edi. SG to‘rt mln atrofida odam yashagan hududni nazorat qilardi, bu odamlarning aksari mamlakatning boshqa hududlaridan kelib o‘rnashgandi.«Bu to‘g‘ri, Idlib — katta hudud emas, resurs yetishmovchiligi mavjud, ammo ular [SG mulozimlari] barchasini noldan boshlab, juda katta tajribaga ega bo‘lishgan», — degan Hs yetakchisi Abu Muhammad al-Jo‘laniy dushanba kuni Damashqdagi uchrashuvda endilikda sobiq bosh vazir Muhammad al-Jaloliyga.Damashqda seshanba kuni do‘kon va banklar ochildi, transport harakati tiklandi, farroshlar ko‘chalarni yuvish uchun chiqishdi, qurollangan kishilar esa kamayib qoldi, deya vaziyatni tasvirlaydi Reuters.BBC muxbiri Lina Sinjab Suriya poytaxtidan xabar qilishicha, hozirga kelib odamlar o‘zining kundalik hayot tarziga qaytgan: «Do‘konlar ochilgan va biz davlat xizmatchilari ishga qaytayotganiga guvoh bo‘ldik». Sotuvchilardan biri shunday yeydi: «Endi havoda kislorod bor».BBC muxbirining so‘zlariga ko‘ra, suriyaliklar Isroilning Asad rejimi qulashi bilan boshlangan aviazarbalaridan norozi.Bu vaqtda Asadni ag‘dargan isyonchilar mamlakat sharqidagi Dayr-az-Zor shahrini ham o‘z nazoratiga olishdi. Chorshanba kuni holatiga bu yerni kurd kuchlari tark etishgan. Bu neftga boy hudud bo‘lib, shu tufayli yangi hukumat uchun muhim ahamiyatga ega hisoblanadi.Hs yetakchisi, omma qarshisidagi chiqishlarida haqiqiy ismi sharifi Ahmad al-Shar’adan foydalanishga o‘tgan al-Jo‘laniy avvalroq suriyaliklar qiynoqqa solinishiga aloqador bo‘lgan va harbiy jinoyatlar sodir etgan yuqori martabali mulozimlarni javobgarlikka tortishga va’da bergandi."
Jamiyat,Yanvar-noyabr oylarida sayyor qabullarda 69 mingdan ziyod murojaat hal etildi — Soliq qo'mitasi,,2024-yil yanvar-noyabr oylarida soliq xizmati organlarining hududiy 4-sektori tomonidan respublika bo‘yicha o‘tkazilgan 10 994 ta sayyor qabullarda 86 501 ta murojaat yo‘llangan.Shundan:Eng ko‘p sayyor qabul o‘tkazilgan hududlar – TOP-3:
Jamiyat,Britaniyalik taniqli rassom Londonda o'zbek naqsh san'ati maktabini tashkil qildi,,"O'zbekiston elchixonasida britaniyalik taniqli mutaxassis va rassom Samira Mian bilan uchrashuv bo'lib o'tdi, deb xabar qilmoqda ""Dunyo"" AA.Muloqot avvalida Samira Mian O'zbekistonda san'at va madaniyat sohasida amalga oshirilayotgan islohotlarni yuqori baholadi. Shuningdek, u kelgusida respublikadagi rassomlar va ijodkor bilan yaqin hamkorliklarni yo'lga qo'yish istagini bildirdi. Ijodkor o'zi asos solgan naqsh san'ati maktabi to'g'risida ham so'zlab berdi.Uning aytishicha, Samarqand, Toshkent, Buxoro, Xivada joylashgan tarixiy obidalardagi naqshlarni o'rganish va ularni tasvirlash bo'yicha darslarga xorijlik o'quvchilarning ishtiroki yuzasidan juda ko'plab takliflar kelib tushmoqda. Jumladan, go'zal geometrik naqshlarni chizish barchaga manzur bo'lmoqda.Suhbat yakunida ijodkor bilan mazkur yo'nalishdagi hamkorlik aloqalarini faollashtirishga kelishib olindi.Samira Mian matematika va geometriya fanlari o'qituvchisi hisoblanadi. U 2019-yilda ilk marta O'zbekistonga sayohat qilgan. Mazkur sayohatdan, jumladan O'zbekistondagi qadimiy va ko'hna manzillar, olis tarixdan so'zlovchi madaniy yodgorliklar va hashamatli obidalardan ilhomlangan ijodkor Buyuk Britaniyada o'zining o'zbek naqsh san'ati maktabiga asos soldi.Uning o'quv dasturlari va mahorat darslaridan Samarqand, Toshkent, Buxoro, Xivada joylashgan tarixiy obidalardagi naqshlarni o'rganish va ularni tasvirlash amaliyotlari o'rin olgan.Darslar jarayonida o'quvchilarga naqshlarni tahlil qilish va chizishdan tortib, ularga rang tanlash va bo'yashgacha bo'lgan jarayon o'rgatiladi. O'quvlar gibrid shaklda tashkil etilgan."
Jamiyat,FIFA 2030 va 2034-yilgi Jahon chempionati mezbonlarini e’lon qildi,,"JCh-2030 Marokash, Portugaliya va Ispaniyada o‘tkaziladi. Shuningdek, uchta o‘yin Janubiy Amerikada – Urugvay, Paragvay va Argentinada tashkil etilishi tasdiqlandi.Shu tariqa, futbol bo‘yicha jahon chempionati ilk marta uchta qit’a va olti davlatda o‘tkaziladi. Chempionatning asosiy o‘yinlari Marokash, Ispaniya va Portugaliyada o‘tkaziladi. Ochilish o‘yini Urugvayda bo‘lib o‘tib, unda mezbon mamlakat milliy jamoasi ishtirok etadi. Shuningdek, Argentina va Paragvay milliy jamoalari ham o‘z guruhlaridagi ilk o‘yinlarni muxlislari qarshisida o‘tkazadi.Qayd etish joiz, 2030 yilda – futbol bo‘yicha jahon chempionatining ilk marta o‘tkazilganiga 100 yil to‘ladi. Birinchi jahon chempionati 1930 yil Urugvayda o‘tkazilgan edi. Shu bois turnirning ochilish o‘yini ramziy ma’noda ushbu mamlakatga topshirilgan.2034 yilgi jahon chempionatiga esa Saudiya Arabistoni mezbonlik qilishi rasman e’lon qilindi. Qatar-2022da bo‘lgani kabi Saudiyada o‘tadigan mundial ham mintaqaning iqlim sharoitdan kelib chiqqan holda qishda bo‘lib o‘tadi.Avvalroq, Italiyaning Saudiya Arabistoni va Misr bilan birgalikda 2030 yilgi jahon chempionatiga mezbonlik qilish uchun ariza topshirishdan bosh tortgani ma’lum bo‘lgan edi. Shu sababli, 2030 yil uchun Marokash, Portugaliya va Ispaniyaning qo‘shma arizasi yagona bo‘lib qoldi, 2034 yilgi mundial esa Saudiya Arabistoniga topshirildi."
Jamiyat,Yangidan tashkil qilingan tadbirkorlar rivojlanishini baholash ko'rsatkichlari maqbullashtiriladi,,"“O'zbekiston Respublikasi Prezidentining ayrim hujjatlariga o'zgartirish va qo'shimchalar kiritish to'g'risida”gi Prezident Farmoni (PF-214-son, 10.12.2024 y.) qabul qilindi.Farmonga ko'ra, Prezidentining ayrim hujjatlariga quyidagilarni nazarda tutuvchi o'zgartirish va qo'shimchalar kiritildi:— moliya-xo'jalik faoliyatini amalga oshirmayotgan tadbirkorlarni belgilash mezonlarini takomillashtirish;— yangidan tashkil qilingan tadbirkorlarning rivojlanishini baholash ko'rsatkichlarini maqbullashtirish;— “BBB” toifadagi tadbirkorlarga tovarlarni import qilishda va tovarlarni (xizmatlarni) realizatsiya qilishda to'lanadigan QQS summalarini o'zaro hisobga olish tartibini tatbiq etish;— mahalliy pivo mahsulotlarini realizatsiya qilish faoliyatini vakolatli organni xabardor qilish tartibida amalga oshirish.Bunda Prezident farmoniga kiritilgan qo'shimchaga ko'ra, moliya-xo'jalik faoliyatini amalga oshirmayotgan korxonalarni tugatishda:— moliya-xo'jalik faoliyatini amalga oshirmayotgan korxonalar davlat soliq xizmati organining taqdimnomasiga asosan ro'yxatdan o'tkazuvchi organ tomonidan bir yil muddatga harakatsiz rejimga o'tkaziladi;— harakatsiz rejimga o'tkazilgan korxonalar faoliyati bir yil davomida tiklanmagan taqdirda, ro'yxatdan o'tkazuvchi organ ularni Tadbirkorlarning yagona davlat reyestridan chiqaradi”."
Jamiyat,Gender testlari mojarosi bilan tanilgan Iman Xelif Google'da eng ko‘p qidirilgan sportchi bo‘ldi,,"Google qidiruv tizimi foydalanuvchilarning internetdagi so‘rovlari asosida 2024 yil yakunlarini sarhisob qildi va natijalarga ko‘ra barcha sportchilar orasida mashhurlik bo‘yicha birinchi o‘rinni gender testlari mojarosi bilan tanilgan 25 yoshli jazoirlik Olimpiya chempioni Iman Xelif egalladi.Bu borada Xelif bu boradagi reytingda 1-pog‘onani band etgan bo‘lsa, amerikalik afsonaviy bokschi Mayk Tayson bu borada 2-o‘rinni egalladi. Kuchli uchlikka Barselona futbolchisi Lamin Yamal yakun yasab berdi. 2024 yilda Google'da eng ko‘p qiziqishga sabab bo‘lgan sportchilar:Qayd etish joiz, Xelif 2023 yilda Hindistonda bo‘lib o‘tgan Xalqaro boks assotsiatsiyasi (IBA) Jahon chempionatida gender testidan o‘ta olmagandi. Shuningdek, Tayvan vakili Lin Yuting ham o‘sha chempionatda xuddi shunday sinovdan o‘ta olmagan, biroq Xalqaro Olimpiya qo‘mitasi har ikki sportchining 2024 yilgi yozgi Olimpiya o‘yinlarida ishtirok etishini ma’qulladi va  Xelif 66 kg vazn toifasida Parij Olimpadasida oltin medalni qo‘lga kiritdi."
Jamiyat,Tramp Baydenni Ukrainaga ajratilgan pullarni o‘zlashtirishda aybladi,,"AQSHning saylangan prezidenti Donald Tramp amaldagi rahbar Jo Baydenni soliq to‘lovchilarining Ukrainaga yo‘naltirilgan mablag‘larini o‘zlashtirishda aybladi. Tramp o‘zining Truth Social ijtimoiy tarmog‘idagi sahifasida amaldagi prezidentning “Baydenomika” deb nomlangan iqtisodiy siyosatining asosiy yo‘nalishlarini tasvirlovchi rasmni e’lon qildi.Respublikachiga ko’ra, “Baydenomika” quyidagicha ishlaydi: amerikaliklar soliq to‘laydi, Bayden ularni Ukrainaga jo‘natadi; ukrainlar bu mablag‘larni Hanter Baydenga beradi, u esa pulni otasiga qaytaradi, shundan so‘ng o‘g‘lini afv etadi.Hanter Bayden 2014-yil aprel oyida Ukrainaning Burisma gaz kompaniyasi direktorlar kengashiga a’zo bo‘ldi. Bayden o‘sha paytda AQSH vitse-prezidenti edi. Tez orada Amerika ommaviy axborot vositalari kichik Bayden otasi yordamida Burisma manfaatlarini himoya qilish imkoniyatiga ega bo‘lgani, buning uchun katta miqdorda pul olishi mumkinligi haqida yozdi.Ayrim respublikachilarga ko’ra, ularning bir qismini u otasiga topshirgan bo‘lishi mumkin. Buni tasdiqlovchi dalillar mavjud emas.Bayden lavozimini tark etishi oldidan qurol-yarog‘ savdosi va soliq qonunbuzarliklari bilan bog‘liq jinoyatlari uchun hukm qilingan o‘g‘li Hanter Baydenni afv etdi.Prezident o‘g‘lining ta’qib qilinishi aynan ularning qarindoshlik aloqalari va siyosiy raqiblar bosimi bilan bog‘liqligini aytdi. Uning fikricha, sud jarayoni qo‘pol siyosat ta’siriga uchragan va shu sababli sud xatosiga yo‘l qo‘yilgan. Tramp buni “mansab vakolatini suiiste’mol qilish” va “adolatni poymol etish” deb atagandi."
Jamiyat,Andijonda uy-joyi “snos”ga tushgan fuqarolarga salkam 7 milliard so‘mlik kompensatsiya pullari undirib berildi,,"Andijon viloyatining Marhamat tumanida uylari buzilib, yer uchastkalari davlat ehtiyoji uchun olib qo‘yilgan 61 nafar fuqaroga kompensatsiya pullari undirib berildi. Bu haqda MIB viloyat boshqarmasi axborot xizmati ma’lum qildi. Ma’lum bo‘lishicha, 2019-yilda Marhamat tumani markazi “Obod tuman” davlat dasturiga kiritilgan. Tuman markazidagi Mustaqillik ko‘chasida yashovchi fuqarolarning uylari old qismi buzilib, yer uchastkalari davlat ehtiyoji uchun olib qo‘yilgan.Shunga ko‘ra, fuqarolik ishlari bo‘yicha Asaka tumanlararo sudining ijro hujjatlariga asosan qarzdor “Andijon viloyati hokimligi huzuridagi davlat va jamiyat ehtiyojlari uchun yer uchastkalarining olib qo‘yilishi munosabati bilan jismoniy va yuridik shaxslarga yetkazilgan zararlarni qoplash bo‘yicha markazlashtirilgan jamg‘armasi”dan undiruvchi Marhamat tumanida yashovchi 65 nafar fuqaro foydasiga jami 7,8 mlrd so‘m miqdorida yetkazilgan zararlarni (kompensatsiya) undirish belgilangan.Majburiy ijro byurosi Andijon shahar bo‘limi tomonidan belgilangan tartibda ijro harakatlari amalga oshirilib, joriy yilning noyabr—dekabr oyi davomida 61 nafar fuqaroga jami 6 mlrd 600 mln so‘m kompensatsiya pullari undirib berilgan. Hozirda 4 nafar fuqaroning salkam 1 mlrd so‘m haqdorligini undirish bo‘yicha ijro harakatlari davom etmoqda."
Jamiyat,Janubiy Koreya prezidenti ofisi tintuv qilindi,,"Janubiy Koreya politsiyasi dekabr oyi boshida harbiy holat e’lon qilgani munosabati bilan prezident Yun Sok Yol administratsiyasida tintuv o‘tkazdi. Prezident idorasidan tashqari, Milliy politsiya agentligi, Seul politsiyasi va Milliy Assambleya Xavfsizlik xizmatida ham tintuvlar olib borilgan. Reydlarni Janubiy Koreyada harbiy holat paytida sodir bo‘lgan voqealarni tekshirish uchun tuzilgan maxsus tergov guruhi olib borgan.10-dekabr kuni Janubiy Koreyada harbiy holat e’lon qilinishi ortidan davlatga xiyonatda ayblanayotgan sobiq mudofaa vaziri Kim Yong Hyun qamoqqa olindi. Shuningdek, Milliy politsiya agentligining bosh komissari Cho Ji Xo va Seul shahar politsiyasi boshlig‘i Kim Bon Sik ham sud qarori bilan hibsga olingan.Prezident Yun Sok Yolga Janubiy Koreyadan chiqish taqiqlangan, u harbiy holat e’lon qilgani uchun tergov ostida. 7-dekabr kuni parlament davlat rahbariga qarshi impichment e’lon qilishga urindi, ammo hukmron partiya a’zolarining ovoz berishni boykot qilishi tufayli urinish muvaffaqiyatsiz tugadi. O‘sha kuni kechqurun parlament binosi oldida 100 000 ga yaqin odam to‘planib, prezidentning iste’fosini talab qildi.Janubiy Koreyaning eng yirik muxolif kuchi – “Toburo” Demokratik partiyasi Yun Sok Yolga impichment e’lon qilishga intilishini ma’lum qildi. Yangi ovoz berish 14-dekabrda o‘tkazilishi kerak. Impichment uchun 200 ta ovoz kerak; o‘tgan safar beshta ovoz yetishmagandi."
Jamiyat,Prezident qurilish va obodonlashtirish loyihalari taqdimoti bilan tanishdi,,"Prezident Shavkat Mirziyoyev 11-dekabr kuni qurilish va obodonlashtirish loyihalari taqdimoti bilan tanishdi.Zamon rivojlangani sari odamlarning ta’bi ham, talabi ham o‘sib bormoqda. Shunga yarasha yangi qurilishlarga, munosib sharoitlarga ehtiyoj tug‘ilmoqda.  Toshkent shahridagi Yunusobod dehqon bozori hamisha gavjum, kengayishga esa joy yo‘q. Yana bir muammo – tirbandlik. Shu bois uni zamonaviy konsepsiya asosida yuqoriga “o‘stirish”, savdo o‘rinlari va qulayliklarni ko‘paytirish rejalashtirilgan. Loyihaga ko‘ra, avvalo, asliyat saqlab qolinib, hozirgisining o‘rnida uch qavatli ekobozor quriladi. Uning yonida qo‘shimcha savdo markazi hamda zargarlik uyi barpo etiladi. Eng muhimi, ushbu binolarning yerosti qismi mingdan oshiq avtomobil sig‘adigan turargoh bo‘ladi. Jami 4-5 ming ish o‘rni ochiladi.Mutasaddilarga bular sababli bozor faoliyatini to‘xtatib qo‘ymaslik, qurilishni bosqichma-bosqich amalga oshirish bo‘yicha ko‘rsatma berildi.Keyingi loyihalar istirohat bog‘larini obodonlashtirish va yangilarini qurishga oid. Poytaxtimizdagi Abdulla Qodiriy bog‘i obodonlashtiriladi. Relefdan to‘g‘ri foydalanib, yashil hududlar ko‘paytiriladi. Sayr va tomosha joylari, favvoralar, yangi planetariy quriladi. Sayyohlarni jalb qilish uchun gastro-xol tashkil etiladi. Bu Chorsu bozori, umuman, eski shahar bilan yanada uyg‘un bo‘ladi.Davlatimiz rahbari bog‘da sharoitlarni yaxshilash va an’analarni aks ettirish zarurligini ta’kidladi.– Bu rejalar yaxshi. Faqat milliy ruh qo‘shish kerak. Bu yerda shaharning tarixi, xalqimizning an’analari aks etsin. Har bir yosh toifasidagi inson bog‘da o‘z joyini topa olsin, – dedi Shavkat Mirziyoyev.“Do‘stlik” bog‘i ham yangilanib, aholini o‘ziga jalb etuvchi maskanga aylantiriladi. Sayr yo‘laklari, suv havzalari, dam olish joylari ta’mirlanib, o‘rindiqlar o‘rnatiladi. Oilaviy ko‘ngilochar maskan va bolalar ijod markazi tashkil qilinadi. Yoshlar uchun skeyt maydonchasi, daraxtlar bilan uyg‘un aviariy hamda tomosha charxpalagi quriladi.Ma’lumki, shu yerda Millatlararo munosabatlar va xorijiy mamlakatlar bilan do‘stlik aloqalari qo‘mitasi joylashgan. Uning ortidagi maydonda yurtimizdagi milliy madaniyat markazlarining pavilonlarini barpo etish rejalashtirilgan. Ular har bir millatning uyi shaklida bo‘lib, o‘ziga xos madaniyat va an’analarni ifodalaydi. Bu hudud “Do‘stlik” bog‘i bilan hamohanglik kasb etadi.Prezidentimiz tashabbusi bilan 2019 yilda Toshkent shahrida “Navro‘z” bog‘i barpo etilgan edi. Hozirgi kunda u shahar markazidagi obod va gavjum maskanlardan biri. Tashrif buyuruvchilarga sharoitlarni yanada kengaytirish maqsadida bu yerda mehmonxona, yopiq sport maydonchasi, restoran, konferensiya zali bunyod qilish ko‘zda tutilmoqda.Mamlakatimizda hududlarni kompleks rivojlantirish doirasida barcha joylarda yangi mavzelar, parklar, ko‘ngilochar maskanlar qurilmoqda. Jumladan, Nurafshon va Namangan shaharlarida ham “Yangi O‘zbekiston” bog‘lari barpo etilgan. Navbatdagi loyihalar ulardan foydalanish samaradorligini oshirish va mehmonlarni ko‘proq jalb etishga qaratilgan.Buning uchun Nurafshon va Namangandagi “Yangi O‘zbekiston” bog‘lari yonida turizm markazlari tashkil qilinadi. Ularda Sharq bozori, hunarmandchilik joylari, amfiteatr, favvora va boshqa qurilmalar bo‘ladi. Daraxtlar ekilib, yashil hudud kengaytiriladi.Davlatimiz rahbari loyihalarni sifatli qilish, bog‘larda aholi va turistlar uchun qulay sharoitlarni yaratish bo‘yicha ko‘rsatmalar berdi."
Jamiyat,Shavkat Mirziyoyev va Vladimir Putin telefon orqali gaplashdi,,"Prezident Shavkat Mirziyoyev va Rossiya Federatsiyasi Prezidenti Vladimir Putin 11-dekabr kuni bo‘lib o‘tgan telefon orqali muloqotda O‘zbekiston-Rossiya keng qamrovli strategik sheriklik va ittifoqchilik munosabatlarini yanada rivojlantirish va mustahkamlashning dolzarb masalalarini muhokama qildilar.Rossiya Prezidentining joriy yil may oyida O‘zbekistonga davlat tashrifi davomida erishilgan kelishuvlarni yetakchilar tomonidan tasdiqlangan ""yo‘l xaritasi"" asosida amalga oshirish masalalari atroflicha ko‘rib chiqildi.Kuni kecha Moskva shahrida o‘tgan Iqtisodiy hamkorlik bo‘yicha hukumatlararo qo‘shma komissiyaning navbatdagi yig‘ilishi va ikki tomonlama muzokaralarning natijalari yuqori baholandi.O‘zaro tovar ayirboshlash ko‘rsatkichlari o‘sishini ta’minlash, sanoat, energetika, transport, qishloq xo‘jaligi va boshqa tarmoqlarda kooperatsiya loyihalarini jadallashtirish, O‘zbekiston va Rossiya hududlari hamda ishbilarmon tashkilotlari darajasida faol muloqotlarni davom ettirishga qaratilgan o‘zaro muvofiqlashtirilgan choralar ko‘rish muhimligi ta’kidlandi.Innovatsiyalar, sun’iy intellekt, ta’lim va tibbiyot sohalarida hamkorlik kengayib borayotgani mamnuniyat bilan qayd etildi. Noyabr oyida Rossiyada O‘zbekiston madaniyati kunlari doirasidagi tadbirlar muvaffaqiyatli o‘tkazildi.Xalqaro kun tartibidagi masalalar hamda joriy yil dekabr oyi oxirida bo‘lib o‘tadigan oliy darajadagi uchrashuvlarga tayyorgarlik ko‘rish nuqtayi nazaridan mintaqaviy tashkilotlardagi ko‘p tomonlama hamkorlik yuzasidan ham fikr almashildi."
Jamiyat,Zargarlik buyumlarini ishlab chiqaruvchilarga soliq imtiyozlari beriladi,,"2027 yil 1 sentyabrga qadar “O‘zbekzargarsanoati” uyushmasiga aʼzo bo‘lgan zargarlik buyumlarini ishlab chiqaruvchi tadbirkorlar mol-mulk va yer solig‘idan ozod etilishi mumkin.Shuningdek, xorijda ishlab chiqarilgan qimmatbaho metallardan va qimmatbaho toshlardan yasalgan zargarlik va boshqa buyumlarni bojxona to‘lovlari to‘langanini tasdiqlovchi hujjatlarsiz sotuvga qo‘yish hamda chakana savdoda realizatsiya qilish taqiqlanishi kutilmoqda.  Bu haqda Oliy Majlis Qonunchilik palatasining majlisida ko‘rib chiqilgan zargarlik sanoatini yana-da rivojlantirishga qaratilgan qonun loyihasi muhokamaci davomida aytib o‘tildi.  Qayd etilganidek, qonun loyihasida ayrim qonun hujjatlariga zargarlik buyumlarini ishlab chiqaruvchilarning qimmatbaho metallarga bo‘lgan talabini qondirish, ularning rivoji uchun qulay biznes muhitini yaratish va qonunchilikda mavjud bo‘lgan byurokratik to‘siqlarni liberallashtirishga qaratilgan bir qator o‘zgartirish va qo‘shimchalar kiritish taklif etilmoqda.  Xususan, affinaj korxonalariga (tarkibida qimmatbaho metall va toshlar bo‘lgan xom ashyo bilan ishlash faoliyatini litsenziya asosida amalga oshiruvchi korxonalar) qimmatbaho metallarni zargarlik buyumlari ishlab chiqaruvchilar uchun qulay shakl va miqdorlarga keltirgan holda sotish hamda qimmatbaho metallardan suvenir tangalar tayyorlash va realizatsiya qilish huquqini berish nazarda tutilyapti.  Shuningdek, zargarlik buyumlari ishlab chiqaruvchilarga ham o‘zlari yasagan zargarlik buyumlarining xomaki mahsulotlarini boshqa ishlab chiqaruvchilarga realizatsiya qilish huquqi berilmoqda. Bundan tashqari, yuridik va jismoniy shaxslardan qimmatbaho metallarni va zargarlik buyumlarini sotib olish faoliyati vakolatli organni xabardor qilish tartibida amalga oshirishi belgilanmoqda.  "
Jamiyat,O‘zbekistonning Rossiyadan qarzdorligi oshdi,,"Rossiya 2023-yil boshqa mamlakatlarga kredit berish hajmini sezilarli oshirib, 30 milliard dollardan ortiq ko‘rsatkichga erishdi. Bu 1999-yildan beri qayd etilgan eng yuqori ko‘rsatkichdir. Ushbu ma’lumotlar Jahon banki tahlillari asosida aniqlandi.Eng ko‘p kreditlar Misr, Bangladesh va Hindistonga berilgan. Chet davlatlarning Rossiya oldidagi qarzi 2023-yilda 1,3 milliard dollarga oshib, jami 30,1 milliard dollarni tashkil etgan. Qarz miqdori bundan oldin faqat 1999-yilda 32,8 milliard dollar bo‘lgandi.Eng yirik qarzdor Belarus bo‘lib qolmoqda — uning qarzi 7,75 milliard dollarni yoki Rossiya bergan barcha kreditlarning chorak qismini tashkil etadi. Ikkinchi o‘rinda 6,6 milliard dollar (22 foiz) bilan Bangladesh tursa, uchinchi o‘rinni 4,1 milliard dollar (14 foiz) bilan Hindiston egallagan. Beshinchi o‘ringa Misr (3,3 milliard dollar, 11 foiz) va Vyetnam (1,4 milliard dollar, 5 foiz) kiradi.O‘tgan yili eng ko‘p qarz olgan mamlakat Misr bo‘ldi — uning majburiyatlari biryo‘la 1,45 milliard dollarga oshdi. Bangladeshning qarzi 745 million dollarga, Hindistonniki esa 363 million dollarga ko‘paydi. O‘zbekistonning qarzdorligi 41,3 million dollarga, Afg‘onistonniki esa 19,9 million dollarga o‘sdi.O‘tgan yili yangi qarzdor davlat — Nikaragua paydo bo‘ldi. U 2003-yildan buyon ilk bor Rossiyadan 16,9 million dollar miqdorida qarz oldi.Qarzi kamaygan davlatlarShu bilan birga, bir qator davlatlarning Rossiya oldidagi qarzlari kamaydi. Bu borada Somali yetakchilik qilmoqda, chunki Rossiya uning deyarli barcha qarzini kechgan: agar 2022-yil oxirida mamlakat 703 million dollar qarzdor bo‘lgan bo‘lsa, o‘tgan yil oxiriga kelib bu miqdor atigi 49 million dollargacha tushdi.Bundan tashqari, Belarusning qarzi 487 million dollarga, Serbiyaning qarzi 117 million dollarga, Armanistonning qarzi 40 million dollarga, Ozarbayjonning qarzi esa 22 million dollarga kamaydi. Yana 10 ta davlat Rossiya oldidagi 82 million dollarlik qarzini to‘liq to‘ladi."
Jamiyat,Markaziy Osiyo davlatlarida ishsizlik darajasi e’lon qilindi,,"Markaziy Osiyo davlatlari orasida eng past ishsizlik darajasi Qirg‘izistonda(3,3 foiz) qayd etildi. Xalqaro mehnat tashkiloti (XMT) tegishli ma’lumotni e’lon qildi.Tashkilot dunyoning 187 ta davlati orasida ishsizlik darajasi reytingini taqdim etgan. O‘zbekiston mazkur reytingda 113-o‘rinni egallamoqda. Markaziy Osiyo mamlakatlarida esa foizlik ko‘rsatkichlar quyidagicha: Turkmanistonda ishsizlik darajasi 4,3 foiz (117-o‘rin), O‘zbekistonda 4,5 foiz, Qozog‘istonda esa 4,8 foiz (104-o‘rin).Mintaqadagi eng yuqori ko‘rsatkich Tojikistonda kuzatilgan, u yerda ishsizlik darajasi 11,6 foizga (29-o‘rin) yetgan. Bu qo‘shni mamlakatlar ko‘rsatkichlaridan ancha yuqori.Dunyodagi eng yomon ko‘rsatkichlar Esvatini (34,4 foiz), Janubiy Afrika Respublikasi (33,2 foiz), Jibuti (25,9 foiz), Botsvana (23,1 foiz) va Gabonda (20,1 foiz) qayd etilgan. Ishsizlik darajasining eng past ko‘rsatkichlari esa Qatarda (0,1 foiz), Kamboja (0,3 foiz) va Nigerda (0,4 foiz) kuzatilmoqda.Dunyoda o‘rtacha ishsizlik darajasi 5 foizni, Afrikada 6,5 foizni, Amerikada 5,5 foizni, Osiyo-Tinch okeani mintaqasida 4,2 foizni, Yevropa va Markaziy Osiyoda 5,5 foizni tashkil etdi."
Jamiyat,NBC: AQSh “Hayat Tahrir ash-Shom”ni terrorchi tashkilotlar ro'yxatidan olib tashlashi mumkin,,"AQSh prezidenti Jo Bayden ma’muriyati Suriya prezidenti Bashar al-Asadni hokimiyatdan ag‘dargan “Hayat Tahrir ash-Shom” guruhini xorijiy terrorchilik tashkilotlari ro‘yxatidan chiqarish imkoniyatini ko‘rib chiqmoqda. Bu haqda NBC News telekanaliga AQShning yuqori martabali amaldorlari xabar berishdi.Muhokamalardan maqsad, mulozimlardan biri, “jahon hamjamiyatining yangi hukumat bilan muloqot qilish yoʻlini yaratish”dir. Ikki manba HTSning terrorchilar ro‘yxatidan olib tashlanishi “tez orada” amalga oshishi mumkinligini aytdi, biroq uchinchisi munozaralar hali boshlang‘ich bosqichda ekanligini ta’kidladi.Agar tarixan Al-Qoida bilan bogʻliq HTSdan terrorchi maqomi olib tashlanishi haqida qaror qabul qilinsa, bu guruh rahbari haqidagi maʼlumot uchun 10 million dollar mukofot bekor qilinishini ham anglatadi.Oq uy yaqin haftalarda HTS mintaqani qanday boshqarishini ko‘rishni istamoqda, biroq hozirdanoq guruhni terrorchilik tashkilotlari ro‘yxatidan chiqarish uchun zarur bo‘lgan variantlar va huquqiy mulohazalarni faol o‘rganmoqda, deydi manbalar."
Jamiyat,Eron Afg‘oniston bilan chegarada 80 km devor qurdi,,"Eron Islom Respublikasi armiyasi Shimoli-sharqiy operativ shtab qo‘mondoni Siros Omanullohiy mamlakatni muhojirlarning kirib kelishidan himoya qilish uchun hozirgacha Afg‘oniston bilan chegarada 80 kilometrlik to‘sish ishlari yakunlanganini aytdi. Bu haqda “AVApress” xabar berdi.Nashrga ko‘ra, bu shtab hozirgacha bloklangan. “Fars” xabariga ko‘ra, Eron armiyasining Shimoli-sharqiy operativ shtab qo‘mondoni, shuningdek, armiyaning shimoli-sharqiy mintaqaviy shtab-kvartirasi tomonidan mamlakat sharqiy chegaralarini qo‘riqlash burchiga ishora qilgan.Chegara blokadasi uchun ko‘rilgan chora-tadbirlarga to‘xtalar ekan, Eron armiyasi quruqlik qo‘shinlarining Janubi-sharqiy shtab qo‘mondoni ham devor, chegara datchiklari, qo‘riqlash minoralari, joylashtirish uchun zarur bo‘lgan barcha jihozlar shu vositalar qatorida ekanini tushuntirgan.Ma’lumot uchun, sentyabr oyida Eron Ichki ishlar vaziri Iskandar Momeniy Eron chegarani yopish uchun devorga qo‘shimcha ravishda tikanli sim va suv bilan to‘ldirilgan ariqlardan foydalanishini ma’lum qilgan. Shuningdek, 13 sentyabr kuni parlament Milliy xavfsizlik qo‘mitasi matbuot kotibi Ibrohim Rizoiy politsiya yaqin kelajakda ikki milliondan ortiq noqonuniy fuqarolarni chiqarib yuborishni rejalashtirganini aytgan.Ma’lumotlarga ko‘ra, joriy yil mart oyidan beri Eron ro‘yxatga olingan 2,7 milliondan ortiq afg‘on qochqinini qabul qilgan. Bu raqam mamlakatdagi qonuniy muhojirlarning 97 foizini tashkil qiladi."
Jamiyat,Sirojiddin Boboqulov kambag‘allikni qisqartirish va bandlik vaziri o‘rinbosari v.b. bo‘ldi,,"Sirojiddin Suyunovich Boboqulov kambag‘allikni qisqartirish va bandlik vazirining o‘rinbosari vazifasini bajaruvchi etib tayinlandi, deya xabar bermoqda vazirlik matbuot xizmati.Tayinlovga qadar Sirojiddin Boboqulov bosh vazir kotibiyati “mahalla yettiligi”, yoshlar siyosati va ma’naviyat masalalari departamenti Tashqi mehnat migratsiyasi masalalari bo‘limi boshlig‘i lavozimida faoliyat yuritgan."
Jamiyat,O'zbekiston va Hindiston o'zaro havo qatnovlarini haftasiga 28 taga yetkazish bo'yicha kelishuvga erishdi,,"Hindistonning ommabop ""Travel Trends Today"" (T3) jurnalida ushbu mamlakatning yirik shaharlarida O'zbekiston sayyohlik salohiyati va ""Uzbekistan Airways"" milliy aviakompaniyasining yangi yo'nalishlariga bag'ishlab o'tkazilayotgan turkum taqdimot marosimlari haqida maqola chop etildi.""Uzbekistan Airways"" AJ, O'zbekistonning Dehlidagi elchixonasi va ""Arya Enterprises"" kompaniyasi hamkorligida tashkil etilgan ushbu yorqin tadbirlarda Hindistonning yirik sayyohlik kompaniyalari, mehmondo'stlik sanoati va ishbilarmon doiralari vakillari ishtirok etmoqda.Jurnal Haydarobodda bo'lib o'tgan roud-shouda Telangana shtati va unga tutash hududlar sayyohlik hamjamiyatining taniqli vakillari hindistonlik sayohatchilar uchun O'zbekistonga turlar tashkil etish bo'yicha istiqbolli loyihalarni muhokama qilish uchun ajoyib imkoniyatga ega bo'lganini yozgan. Ular, xususan, ikki davlat o'rtasidagi aviareyslarning bugungi holati va o'zaro havo qatnovlarini yana-da ko'paytirish borasidagi sa'y-harakatlarga yuqori baho berdi.""Tadbir qiziqarli munozaralarga turtki berdi. Uning doirasida O'zbekistonning jozibador va rang-barang sayyohlik yo'nalishi sifatidagi mavqei haqida qimmatli fikrlar bildirildi"", – deb ta'kidlagan nashr muxbiri.Roud-shou doirasida ""Uzbekistan Airways"" kompaniyasi 2025-yilgi yozgi jadvaldan boshlab haftaning juma kunlari Toshkent va Mumbay o'rtasida uchinchi reysni amalga oshirishni rejalashtirayotgani ma'lum qilindi. Hozirda bu shaharlar seshanba va shanba kunlari haftasiga ikkita reys orqali bog'langan.Ta'kidlash kerakki, mamlakatimiz elchixonasi va ""Uzbekistan Airways"" milliy aviakompaniyasining izchil sa'y-harakatlari natijasida so'nggi bir yil ichida O'zbekiston va Hindiston o'rtasidagi havo qatnovi uch baravarga oshdi.2023-yil avgust oyida Toshkent va Dehli shaharlari o'rtasida ""Uzbekistan Airways"" aviakompaniyasi tomonidan haftasiga olti marta parvoz amalga oshirilgan edi. Bugungi kunda ikki mamlakat poytaxtlarini ""Uzbekistan Airways"" va ""IndiGo"" (Hindiston) kompaniyalari tomonidan yo'lga qo'yilgan 14-ta aviareys bog'lab turibdi. ""Uzbekistan Airways"" joriy yil aprel oyida Mumbay shahri va oktyabr oyida Goa shtatiga haftasiga ikki martadan yangi parvozlarni o'zlashtirgach, haftalik ko'rsatkich 18 taga yetdi.Yaqinda Kuala-Lumpur (Malayziya) shahrida bo'lib o'tgan Xalqaro fuqaro aviatsiyasi tashkiloti (ICAO)ning ICAN-2024-tadbiri doirasida O'zbekiston va Hindiston transport va fuqaro aviatsiyasi muassasalari vakillari o'zaro parvozlar miqdorini haftasiga 28 taga yetkazish bo'yicha kelishuvga erishdi.Yangi parvozlar jug'rofiyasi Samarqand, Buxoro, Namangan, Amritsar, Bangalor, Haydarobod, Chennay va boshqa shaharlarni qamrab olishi rejalashtirilmoqda. "
Jamiyat,Toshkentda talabalarga chipta sotib olish uchun sayyor kassalar tashkil etildi,,"Toshkent shahridagi O‘zbekiston milliy universiteti va Toshkent davlat iqtisodiyot universiteti binolarida chipta sotib olish uchun sayyor kassalar tashkil etildi.Transport vazirligi axborot xizmati xabariga ko‘ra, mazkur sayyor kassalarda talabalar temiryo‘l hamda avtobus qatnovlariga chiptalarni sotib olishlari mumkin.Sayyor kassalar quyidagi manzillarda tashkil etilgan:Manzil: Olmazor tumani Talabalar shaharchasi Universitet ko‘chasi 4-uy.Manzil: Yunusobod tumani Amir Temur ko‘chasi 60-A-uy. Sobiq Toshkent moliya instituti binosi."
Jamiyat,11-dekabr kuni O‘zbekistonda sodir bo‘lgan muhim voqealar dayjesti,,"Germaniyaning Transfermarkt portali Fransiya chempionatida faoliyat yuritayotgan futbolchilarning transfer bahosini yangiladi.O‘zbekiston yoshlarni kasb-hunarga o‘rgatish, ularni munosib haq to‘lanadigan ish bilan taʼminlashda Germaniya tajribasidan foydalanadi. Bu haqda oliy taʼlim, fan va innovatsiyalar vaziri Kongratbay Sharipov maʼlum qildi.Toshkent shahrida metalni qayta ishlash zavodi tomonidan 26,9 milliard so‘mlik elektr energiyasidan noqonuniy foydalanilganligi fosh etildi.Toshkentda yangi yil bayram tadbirlari o'tadigan manzillar ro'yxati e'lon qilindi.Jo‘rabek Mirzamahmudov shundan kelib chiqib, uzoq muddatli istiqbolda atom energiyasi energiya balansining zaruriy qismi sifatida ko‘rib chiqilishini ta’kidladi.Prezident tomonidan Oliy Majlis Senatiga Markaziy bank boshqaruvi raisi Mamarizo Nurmuratovni egallab turgan lavozimidan ozod etish to‘g‘risida taqdimnoma kiritildi.PFL 2024 yil yakunlari bo‘yicha O‘zbekiston chempionatining eng yaxshilarini e’lon qildi.O‘rtacha ta’mirdagi uylar uchun narxlar 1,3%ga tushgan. To‘liq ta’mirlangan toifadagi xonadonlardan esa, faqat talab kam bo‘lgan 4 xonali uylar uchun narxlar pastladi.Ma’lumot uchun, Xidian universiteti elektronika, telekommunikatsiya va axborot texnologiyalari sohalarida kuchli ilmiy bazasi bilan mashhur.Muhandislik, geologiya, ishlab chiqarish, qurilish, transport, energetika, axborot texnologiyalari va dasturlash, xizmat ko'rsatish hamda irrigatsiya tizimlari va agrotexnologiyalar sohalari bo'yicha kadrlar tayyorlash, qayta tayyorlash va ularning malakasini oshirish universitetning asosiy vazifalaridan biri etib belgilandi.Alisher Navoiy nomidagi Milliy kutubxona oldidagi maydon yaqinidagi ko‘chalar Yangi yil bayrami munosabati bilan avtomobillar harakati uchun yopildi, deya xabar bermoqda poytaxt hokimligi axborot xizmati."
Jamiyat,Qishda Rossiya va Ukraina muzokaralarni boshlashi mumkin,,"Ukraina bo‘yicha tinchlik muzokaralari shu qishda boshlanishi mumkin. Bu haqda Polsha Bosh vaziri Donald Tusk ma’lum qildi.Tuskning ta’kidlashicha, Varshava 1 yanvardan boshlab Yevropa Ittifoqiga raislik qila boshlaganida har qanday muzokaralarda faol ishtirok etadi.“Biz siyosiy voqealar taqvimi qanday ko‘rinishi va muzokaralar paytidagi vaziyat uchun javobgar bo‘lamiz, garchi bu aniq bo‘lmasada, kelishuv qishda boshlanishi mumkin”, degan Donald Tusk.Shuningdek, Tusk Fransiya Prezidenti Emmanyuel Makron va Buyuk Britaniya Bosh vaziri Kir Starmerning Varshavaga tashrifi haqida ma’lum qilgan."
Jamiyat,Tramp tashqi siyosatdagi eng muhim vazifasi nima ekanligini aytdi,,"Donald Tramp Fransiyaning Paris Match nashriga bergan intervyusida AQSh prezidenti sifatida ish boshlagach, uning uchun tashqi siyosatdagi eng muhim masala Ukraina inqirozini hal etish ekanini ma’lum qildi.«Biz Ukraina va Rossiya muammosini hal etishimiz zarur», — dedi Tramp. Uning so‘zlariga ko‘ra, Yaqin Sharq ham «istiqboldagi muhim masala», biroq u yerdagi vaziyat Ukraina masalasichalik murakkab emas.Tramp Rossiyaning Ukrainaga qarshi urushida halok bo‘lgan «yuz minglab askarlar»ni ham eslab o‘tdi. Ukrainadagi urush ham, Yaqin Sharqdagi vaziyat ham «tez hal etilishi» zarur, deya ta’kidladi Tramp."
Jamiyat,BMT qurolli mojaroli hududlardan qaytarilgan shaxslarni reabilitatsiya va reintegratsiya qilishning o'zbek modelida inson huquqlari va bolalarni himoya qilish masalalariga alohida e’tibor qaratilishini qo'llab-quvvatladi,,"BMTning Nyu-Yorkdagi bosh qarorgohida qurolli mojaroli hududlardan qaytarilgan shaxslarni reabilitatsiya va reintegratsiya qilish masalalari bo'yicha Mintaqaviy ekspertlar kengashining faoliyatiga bag'ishlangan yuqori darajali brifing tashkil etildi. Tadbir davlatimiz rahbari huzuridagi Strategik va mintaqaviy tadqiqotlar instituti (SMTI) va O'zbekistonning BMTdagi Doimiy vakolatxonasi tomonidan BMT Terrorizmga qarshi kurash boshqarmasi va BMTning Markaziy Osiyo uchun preventiv diplomatiya bo'yicha mintaqaviy markazi ko'magida o'tkazildi.Brifingda BMT Bosh kotibi o'rinbosari Vladimir Voronkov, BMTning Markaziy Osiyo uchun preventiv diplomatiya bo'yicha Mintaqaviy markazi rahbari Kaha Imnadze, BMT Bosh kotibi yordamchisi Xaled Xiari, BMT Aksilterror markazi direktori Mauro Miyediko, BMTning terrorizm bo'yicha sobiq maxsus ma’ruzachisi, Minnesota universiteti (AQSh) professori Fionnuala Ni Aolayn, BMT huzuridagi Xalqaro Qizil Xoch Qo'mitasining (XQXQ) doimiy kuzatuvchisi Leticiya Kurtua, shuningdek, Markaziy Osiyo davlatlari diplomatik missiyalari rahbarlari so'zga chiqdi.Tadbir BMTga a’zo davlatlar vakillarida katta qiziqish uyg'otdi. Brifingda Osiyo, Afrika, Yevropa, Shimoliy va Lotin Amerikasining 50 dan ortiq davlati, shuningdek, 10 ga yaqin xalqaro tashkilot vakillari ishtirok etdi.Reabilitatsiya va reintegratsiya masalalari bo'yicha mintaqaviy ekspert kengashi 2024 yilda O'zbekiston Prezidenti tashabbusi bilan BMT Terrorizmga qarshi kurash boshqarmasi shafeligida tashkil etilgan. Kengash Markaziy Osiyoning barcha mamlakatlari ekspertlari va mutaxassislarini birlashtirdi. Uning platformasida reintegratsiya qilingan shaxslarning normal va to'laqonli hayotga muvaffaqiyatli integratsiyalashuvini ta’minlaydigan bilimlar, usullar va dasturlar jamlanadi.Xalqaro majburiyatlarni bajarish doirasida O'zbekiston birinchilardan bo'lib o'z fuqarolarini qurolli mojaroli hududlardan repatriatsiya qildi. 2019-yildan beri 530 dan ortiq O'zbekiston fuqarolari, asosan ayollar va bolalar, Vatanga qaytarildi. Ularga tibbiy, ijtimoiy va ruhiy yordam ko'rsatildi. Shuningdek, kasb-hunarga o'qitish va ishga joylashtirish bo'yicha dasturlar ishlab chiqildi.Muhokamalar davomida BMT Bosh kotibining Yaqin Sharq va Osiyo-Tinch okeani mintaqasi bo'yicha yordamchisi Xaled Xiari O'zbekiston Prezidentining mintaqaviy xavfsizlikni ta’minlashga qo'shgan hissasi va ushbu masalada olib borayotgan siyosati qat’iyligi uchun minnatdorlik bildirdi. Shu asnoda Prezident Shavkat Mirziyoyev tashabbusi bilan tashkil etilgan Mintaqaviy ekspertlar kengashi alohida qayd etildi. Kengashning ahamiyati haqida so'z yuritar ekan, BMT Terrorizmga qarshi kurash boshqarmasi rahbari Vladimir Voronkov ""Tashkilot TQKB SMTI bilan birgalikda Mintaqaviy ekspertlar kengashi kotibiyati vazifasini bajarayotganidan faxrlanadi,"" deya ta’kidladi.Uning so'zlariga ko'ra, bugungi muhokamalar Mintaqaviy ekspertlar kengashi xalqaro sa’y-harakatlarni safarbar qilish markazi bo'lib, qaytarilayotgan shaxslarni reabilitatsiya va reintegratsiya qilish sohasidagi ilg'or amaliyot va uslublarga namuna bo'la olishini tasdiqlaydi.Markaziy Osiyo uchun preventiv diplomatiya bo'yicha Mintaqaviy markazi rahbari Kaha Imnadze ta’kidlaganidek, Markaziy Osiyo mamlakatlari tajribasi boshqa davlatlar uchun namuna bo'la oladi. ""Mintaqaviy ekspertlar kengashi dunyoning boshqa qismlarida ham takrorlanishi mumkin bo'lgan noyob tashabbusdir. Men Markaziy Osiyodagi hamkorlarimiz, BMT va mintaqaviy tashkilotlarni eng yaxshi yechimlarni topish uchun ushbu platformadan foydalanishda davom etishga chaqiraman"", dedi u.Rossiya va AQShning BMTdagi elchilari ham Kengash faoliyatini to'liq qo'llab-quvvatlashini bildirdilar. Markaziy Osiyo davlatlari o'z fuqarolarini mojaroli hududlardan qaytarish bo'yicha sezilarli sa’y-harakatlarni amalga oshirgani siyosiy iroda va o'z zimmasiga olgan majburiyatlarga sodiqlik namunasi ekanligi ta’kidlandi.Ishtirokchilar O'zbekistonning qaytarilgan shaxslarni reintegratsiya qilish bo'yicha sa’y-harakatlarida mahalliy jamoalarning (mahallalar) rolini yuqori baholadilar.BMT Bosh kotibi yordamchisi Xaled Xiarining fikricha, o'zbek modelining o'ziga xosligi shundaki, reintegratsiya bo'yicha barcha ishlar ""pastdan yuqoriga"" olib boriladi, qaytarilgan shaxslarning ehtiyojlari hisobga olinadi. Shu bilan birga, mahalliy hamjamiyat ushbu chora-tadbirlarni amalga oshirishda asosiy bo'g'inga aylandi.So'zga chiqqanlar, shuningdek, repatriatsiya bo'yicha o'zbek modeli inson huquqlari va bolalarni himoya qilish masalalariga yo'naltirilganligini ta’kidladilar.BMTning sobiq maxsus ma’ruzachisi Fionnuala Ni Aolayn so'zlariga ko'ra, O'zbekiston boshidanoq qaytarilgan bolalarga ""himoya ostidagi, jamiyatga qaytariladigan millat bolalari"" deb munosabatda bo'lgan pozitsiyani egallagan. Uning aytishicha, bu muvaffaqiyat kaliti bo'ldi.YUNISEFning qurolli nizolarda bolalarni himoya qilish bo'yicha mutaxassisi Ketrin Kokko ham xuddi shunday fikrni bildirdi. Ekspertga ko'ra, bolalarning repatriatsiyasi O'zbekistonning bola huquqlariga sodiqligini ko'rsatdi.Umuman olganda, tadbirning barcha ishtirokchilari bir ovozdan Mintaqaviy ekspertlar kengashi tashkil topganiga qisqa muddat bo'lganiga qaramay, reabilitatsiya va reintegratsiya sohasidagi dolzarb muammolarni muhokama qilish va yechimlarni ishlab chiqish uchun asosiy platformaga aylanganini ta’kidladilar.Shu bilan birga, ta’kidlanganidek, ""O'zbekiston repatriatsiya dasturining o'ziga xos xususiyati, shuningdek, uning muvaffaqiyati garovi bu jarayon doirasidagi barcha chora-tadbirlar ustidan O'zbekiston Prezidentining shaxsiy nazoratidir"".Tadbir davomida keyingi yil Kengashdagi raislik Qozog'istonga o'tishi e’lon qilindi. Shu munosabat bilan Qozog'istonning BMTdagi diplomatik vakolatxonasi rahbari Qayrat Umarov Ostona Mintaqaviy ekspertlar kengashining navbatdagi raisi sifatida O'zbekiston rahbari tashabbusini yanada muvaffaqiyatli amalga oshirish uchun barcha sa’y-harakatlarini amalga oshirishini ta’kidladi.Muhokamalar yakunida ishtirokchilar Mintaqaviy ekspertlar kengashi faoliyati bilan jahon hamjamiyatini tanishtirish amaliyotini davom ettirishni zarurligini yakdillik bilan ta’kidladilar. Shu asnoda, BMTning asosiy tadbirlaridan biri – 2025-yil iyun oyida Nyu-York shahrida o'tkazilishi rejalashtirilgan Terrorizmga qarshi kurash bo'yicha yuqori darajadagi haftalik doirasida alohida sayd-ivent o'tkazilishi qayd etildi."
Jamiyat,"""Toshkent — Urganch — Toshkent"" yoʻnalishida qoʻshimcha qatnovlar yoʻlga qoʻyildi",,"Yoʻlovchilarga qulaylik yaratish maqsadida ""Toshkent — Urganch — Toshkent"" yoʻnalishida qoʻshimcha qatnovlari yoʻlga qoʻyildi va quyidagi jadval asosida harakatlanadi:2024-yilning 17, 19,21, 24, 26, 28-dekabr va 2025-yilning 7, 9, 11-yanvar kunlari 156-sonli ""Toshkent — Urganch"" yoʻnalishi:Toshkent Markaziy  23:55 — Urganch 13:352024-yilning 17, 19,21, 24, 26, 28-dekabr va 2025-yilning 7, 9, 11-yanvar kunlari 155-sonli ""Urganch — Toshkent"" yoʻnalishi:Urganch 18:00  — Toshkent Markaziy 9:47. "
Jamiyat,2024-yil Google'da eng koʻp nimalar qidirilgani ma'lum bo'ldi,,"“Google” kompaniyasi qidiruv tizimi orqali 2024-yilda eng koʻp izlangan soʻzlar va mavzularni sarhisob qildi. Kompaniya trenddagi mavzu va qidiruvlarni yoʻnalishlar boʻyicha ajratdi.QidiruvlarTrenddagi qidiruvlar orasida futbol boʻyicha “Copa America” kubogi, UEFA Chempionlar Ligasi, kriket boʻyicha Jahon chempionati, Hindiston va Angliya uchrashuvi hamda “One Direction” musiqiy guruhining marhum a’zosi Liam Peynlar top beshlikka kirdi.YangiliklarEng koʻp e’tiborda boʻlib turgan yangiliklar AQShdagi prezidentlik saylovlari boʻldi. Anomal issiqlik haqidagi xabarlar esa 2-oʻrinda boʻldi. Parijda oʻtkazilgan Olimpiadaga oid xabarlar eng koʻp oʻqilgan uchinchisi boʻldi. Milton toʻfoni va Yaponiyadagi tayfun esa mos ravishda 4 va 5-oʻrinni egalladi.Insonlar“Google” orqali eng koʻp qidirilgan insonlar orasida 1-oʻrinni AQShning 46-prezidenti Donald Tramp egalladi.Ikkinchi oʻrinda esa Uels malikasi Ketrin qayd etilgan. Prezidentlik saylovlarida Trampga raqiblik qilgan Kamala Harris esa eng koʻp qidirilgan 3-inson boʻldi. Parij Olimpiadasida boks boʻyicha ayollar oʻrtasida chempionga aylangan va bu yoʻlida koʻplab muhokamalarga sabab boʻlgan Imon Halif undan keyingi oʻrinda boʻldi. Kuchli beshlikni AQShning amaldagi prezidenti Jo Bayden yakunlab bergan.KinolarFoydalanuvchilar bu yil eng koʻp “Inside out 2” (“Boshqotirma 2”) multfilmini qidirgan.Undan keyingi oʻrinda esa “Deadpool & Wolverine” filmi boʻldi. 3-oʻrinda “Saltburn” komedik trilleri qayd etilgan. Undan keyingi oʻrinni “Beetlejuice Beetlejuice” filmi egallagan. Bu yil trendda boʻlgan “Dune 2” kinosi esa 5-oʻrinni egallagan.MusiqalarQoʻshiqlar orasida birinchi oʻrinda amerikalik reper Kendrik Lamarning “Not Like Us” treki qayd etilgan. Yil oxiriga yaqin trendga chiqqan Bruno Mars va “Black Pink” qizlar guruhi a’zosi Rose ijrosidagi “APT” qoʻshigʻi ikkinchi oʻrinni egallagan. Yaponiyalik hip hop dueti — “Creepy Nuts""ning “Bling-Bang-Bang-Born” treki kuchli uchlikka kirgan. Amerikalik reper KSIning “The Thick of It” treki va Sabrina Karpenterning “Espresso” qoʻshiqlari mos ravishda 4−5-oʻrinlarni egallagan."
Jamiyat,Tramp: Suriyaliklar vaziyatni AQSh va Fransiya yordamisiz hal qilishi kerak,,"AQShning yangi saylangan prezidenti Donald Tramp Paris Match jurnaliga bergan intervyusida suriyaliklar Bashar al-Asad hukumati ag‘darilganidan so‘ng o‘z muammolarini G‘arb yordamisiz hal qilishga majbur bo‘lishini aytdi.Uning ta’kidlashicha, dunyoda ko‘plab inqirozlar mavjud, jumladan, qurolli muxolifat bir necha hafta ichida deyarli butun mamlakat ustidan nazorat o‘rnatgan Suriyadagi og‘ir vaziyat.Trampning soʻzlariga koʻra, suriyaliklar “oʻz kuchlari bilan toʻliq kurashishlari kerak, chunki biz (AQSh) bunda ishtirok etmayapmiz”.Noyabr oyi oxirida Suriyadagi vaziyat mahalliy muxolifatning qurolli guruhlari faollashgani sababli keskin yomonlashdi. Ikki hafta ichida ular Halab va boshqa yirik shaharlarni egallab olishdi, shundan so‘ng 8 dekabr kuni poytaxt Damashqni egallashdi. Bashar al-Asadning prezidentlik muddati tugagani e'lon qilindi.Rossiya Tashqi ishlar vazirligiga koʻra, Asad hokimiyatni tinch yoʻl bilan topshirishga buyruq bergan va mamlakatni tark etgan. Keyinchalik, uning oilasi bilan Moskvaga kelgani ma'lum bo'ldi, u yerda Rossiya hukumati unga gumanitar sabablarga ko'ra boshpana bergan."
Jamiyat,10 kgdan ortiq giyohvandlik vositalari savdosiga chek qo‘yildi,,"Huquqni muhofaza qiluvchi organlar xodimlari tomonidan joylarda giyohvandlik vositalarining noqonuniy aylanmasiga qarshi tezkor tadbirlar o‘tkazildi.“Toshkent-Farg‘ona” yo‘nalishida harakatlanayotgan Qo‘qon shahrida yashovchi, 1997 y.t. fuqaro boshqaruvidagi “Lasetti” rusumli avtomashina Ohangaron shahri hududida to‘xtatilib, xolislar ishtirokida ko‘zdan kechirilganda, uning salon qismida 4 kg. 986 gr. “gashish” moddasi borligi aniqlanib, protsessual tartibda rasmiylashtirib olindi.Shuningdek, mazkur transport vositasining ortidan “Malibu” rusumli avtomashinada kuzatib kelayotgan uning 1987 y.t., muqaddam sudlangan akasi ham ushlandi.Aniqlanishicha, ular Toshkent viloyatining Piskent tumani hududiga keltirib berish sharti bilan tojikistonlik narkosavdogardan 30 ming AQSH dollari evaziga sotib olingan ushbu giyohvandlik vositasini kelgusida Qo‘qon shahrida qayta sotib, mo‘may daromad topishni rejalashtirishgan.Farg‘ona shahrida o‘tkazilgan tezkor tadbirda Farg‘ona tumanida yashovchi, 1972 y.t., muqaddam giyohvandlik vositalari savdosi bilan bog‘liq jinoyati uchun sudlangan shaxs to‘xtatilib ko‘zdan kechirilganda, uning yonida bo‘lgan o‘yinchoq quti ichida 987 gr. “gashish” moddasi borligi aniqlanib, protsessual tartibda rasmiylashtirib olindi.U mazkur ajal og‘usini Marg‘ilon shahrida yashovchi, 1984 y.t. fuqarodan olganligi aniqlanib, ushbu shaxs ham protsessual tartibda ushlandi hamda unga tegishli “Kobalt” rusumli avtomashina salonidan 941 gr. “opiy” va 1 kg. 980 gr. “gashish” moddalari olindi.Tergovga qadar tekshiruv davomida, ushbu giyohvandlik vositalari muqaddam Tojikiston Respublikasi fuqarosi tomonidan kontrabanda yo‘li bilan olib kelinganligi ma’lum bo‘ldi.Xorazm viloyatining Urganch shahrida kuzatilgan holatda esa, Surxondaryo viloyatining Oltinsoy tumanida yashovchi, 1981 y.t. fuqaro Tojikiston Respublikasidan keltirilgan 501 gr. “opiy” va 459 gr. “gashish” moddalarini 7800 AQSH dollariga sotishga kelishib, oldindan 3 ming AQSH dollari olgan vaqtida ushlandi.Toshkent shahrining Yangihayot tumanida o‘tkazilgan tezkor tadbirda, Yashnobod tumanida yashovchi, 1982 y.t., muqaddam giyohvandlik vositalari bilan bog‘liq jinoyati uchun sudlangan shaxs to‘xtatilib tekshirilganda, unga tegishli ish qurollari uchun mo‘ljallangan chemodanda 297 gr. “gashish” va 9 gr. “opiy” moddalari borligi aniqlanib, protsessual tartibda rasmiylashtirib olindi."
Jamiyat,NATO Polsha va Ukrainada B61 termoyadroviy bombalarini joylashtirishi mumkin,,"Kongressning sobiq xodimi, geosiyosiy tahlilchi va The National Interest (NI) jurnali sharhlovchisi Brandon Vayxertning aytishicha, NATO Rossiyaning Oreshnik ballistik raketasi paydo boʻlishiga javoban Polsha va Ukrainada B61 termoyadroviy bombalarini joylashtirishi mumkin.Uning eslatishicha, Polsha o‘zining F-35 Lightning II qiruvchi samolyotlarini amerikalik B61 samolyotlari bilan jihozlashga tayyorligini 2023-yilda, Rossiya strategik bo‘lmagan yadro qurollarini Belarusga ko‘chirish qaroridan keyin e’lon qilgan. Ukraina, Vayxertning so'zlariga ko'ra, ""yadroviy qurolga ega bo'lish yoki qaytarish istiqboliga berilib ketgan"" yadroviy eskalatsiya haqida munozaraga kirishdi. ""Oreshnik"" ballistik raketasini sinovdan o'tkazgandan so'ng, G'arb ""o'z arsenalida taqqoslanadigan"" narsani qidira boshladi, deydi tahlilchi.“Gʻarbning NATOga aʼzo boʻlmagan Ukrainada yadro qurolini joylashtirishga ruxsat berishi yoki undan ham yomoni, ularni Ukrainaga oʻtkazishi haqidagi gʻoya aslida aqldan ozgan. Afsuski, Ukrainadagi urush qanday rivojlanayotganini hisobga olsak, buni e’tibordan chetda qoldirib bo‘lmaydi”, deb hisoblaydi muallif va yaqinda AQSh Rossiyaga chuqur zarba berish uchun uzoq masofali qurollardan foydalanishga ruxsat berganini misol qilib keltirgan.Polsha NATOning toʻlaqonli aʼzosi sifatida yadroviy qurol almashinuv dasturida ishtirok etish huquqiga ega. Vayxertning fikricha, hozirgi bosqichda u yerda B61ni joylashtirish qarori vaziyatni yanada beqarorlashtiradi va Ukrainadagi mojaroni tinch yo‘l bilan hal qilish imkoniyatlarini kamaytiradi. “Albatta, polyaklar yoki ukrainaliklarga berilishi mumkin bo‘lgan boshqa ko‘plab, kuchliroq yadro qurollari bor, lekin B61 yadro kallaklari, ehtimol, eng yaxshi tanlovdir (ayniqsa, Polsha uchun),” deydi tahlilchi."
Jamiyat,Toshkentdagi bosh archa yaqinidagi yoʻllar mashinalar harakati uchun yopildi,,"Alisher Navoiy nomidagi Milliy kutubxona oldidagi maydon yaqinidagi ko‘chalar Yangi yil bayrami munosabati bilan avtomobillar harakati uchun yopildi, deya xabar bermoqda poytaxt hokimligi axborot xizmati.Cheklovlar 2024-yilning 10-dekabridan 2025-yilning 15-yanvariga qadar davom etadi.Bu vaqt davomida quyidagi koʻchalarda avtomobillar harakati cheklanadi:- Zarafshon koʻchasining “Hyatt Regency Tashkent” mehmonxonasi qoʻriqlash punkti va Matbuotchilar koʻchalari oraligʻidagi qismi;- Istiqlol koʻchasining A.Temur va Buyuk Turon koʻchalari oraligʻidagi qismi;- Buyuk Turon koʻchasining Istiqlol koʻchasi kesishmasidan Yoshlar ijod saroyigacha boʻlgan qismida avtotransport vositalari harakati cheklanadi.Yopilgan koʻchalarning xaritadagi koʻrinishi."
Jamiyat,O‘zbekiston boks terma jamoasi ikkinchi tarkib bilan Osiyoda tengsiz bo‘ldi,,"30-noyabrdan 11-dekabrgacha Tailandda bo‘lib o‘tgan boks bo‘yicha Osiyo chempionatida O‘zbekiston terma jamoasi peshqadam bo‘ldi, deya xabar bermoqda O‘zbekiston boks federatsiyasi matbuot xizmati.Unda o‘zbekistonlik erkaklar terma jamoasi umumjamoa hisobida 8 ta oltin, 2 ta kumush va 1 ta bronza medaliga ega chiqdi. Ayollar guruhi esa 3 ta oltin, 4 ta kumush va 2 ta bronza medallarini qo‘lga kiritdi.Erkaklar jamoasining yangilangan tarkibi bu natija uchun Qozog‘istonning Parijga borgan asosiy jamoasini ham, Ukrainaning kuchli tarkibini ham dog‘da qoldirdi, deyiladi xabarda.Osiyo chempionatining umumiy medallar jamg‘arish bo‘yicha reytingida O‘zbekiston 20 ta medal bilan birinchi, Qozog‘iston ikkinchi va Tailand uchinchi o‘rinni egalladi.Sovrindorlar (erkaklar):Oltin medal:Kumush medal:Bronza medal:Ayollar terma jamoasi.Sovrindorlar (ayollar):Oltin medal:Kumush medal:Bronza medal:"
Jamiyat,WP: Ukraina Asadni ag'dargan guruhlarni qo'llab-quvvatladi,,"Bashar Asad hokimiyatdan ag‘darilishidan sal avval Ukraina Asadga qarshi guruhlarga uchuvchisiz uchoqlar va boshqa yordamlarni o‘tkazdi, deb yozadi The Washington Post manbalarga tayanibUkraina Suriya prezidenti Bashar al-Asad hokimiyatdan ag‘darilishidan sal avval Asadga qarshi guruhlarga harbiy yordam ko‘rsatgan, deb yozadi Amerikaning The Washington Post (WP) gazetasi 10-dekabr, seshanba kuni Ukraina razvedka xizmatlari faoliyatidan xabardor manbaga tayanib. Uning so‘zlariga ko‘ra, taxminan to‘rt-besh hafta oldin Ukraina razvedkasi Idlibdagi sunniy islomiy “Hayat Tahrir ash-Sham” (HTS) guruhining shtab-kvartirasiga 20 nafar tajribali dron operatorlari va taxminan 150 ta FPV dronlarini yuborgan. Kiyev bu qadam Rossiya va uning suriyalik ittifoqchilari pozitsiyasini buzishga yordam beradi, deb umid qilgan.O‘z navbatida, G‘arb razvedka manbalari Asad rejimini ag‘darishda Ukraina yordami kamtarona rol o‘ynagan, deb hisoblaydi. Shu bilan birga, bu “Ukrainaning Yaqin Sharq, Afrika va Rossiyaning o‘zida Rossiya harakatlariga yashirin hujumlar uyushtirish bo‘yicha keng ko‘lamli sa’y-harakatlarining bir qismi sifatida e’tiborlidir”, deb yozadi WP."
Jamiyat,"Soliq qo‘mitasiga yanvar-noyabr oylarida 51,1 mingta murojaat kelib tushgan",,"Soliq qo‘mitasi markaziy apparatida 2024-yil yanvar-noyabr oylarida elektron hujjat aylanish tizimi orqali ro‘yxatga olingan murojaatlar soni 51 182 tani tashkil etdi.Shundan:— elektron – 43 684 ta (85,4%);
— ogʻzaki –  4 826 ta (9,4%);
— yozma – 2 672 ta (5,2%).Kelib tushgan murojaatlar bo‘yicha yetakchi hududlar:— Toshkent shahri – 16 920 ta (33,1%);
— Toshkent viloyati – 4 214 ta (8,2%);
— Samarqand viloyati – 4 184 ta (8,2%)."
Jamiyat,Britaniyaning nufuzli universitetlardan biri O'zbekistonda o'z filialini ochishni rejalashtirmoqda,,"O'zbekiston elchisi Ravshan Usmanov Britaniyaning Esseks universitetining xalqaro hamkorlik masalalari bo'yicha prorektori Vanessa Potter bilan uchrashuv o'tkazdilar, deb xabar qilmoqda ""Dunyo"" AA.Elchi britaniya tomonini respublikada amalga oshirilayotgan keng ko'lamli islohotlar hamda davlatlarimiz o'rtasidagi hamkorlikning hozirgi holati va istiqbollari bilan tanishtirdi.Tomonlar oliy ta'lim va ilmiy tadqiqotlar, jumladan, ikki tomonlama diplom berish dasturlari, o'qituvchilar va talabalar almashinuvi, yurtimizda mazkur universitet filialini tashkil etish masalalarini muhokama qildilar.Prorektor Vanessa Potter O'zbekistonda ta'lim sohasida amalga oshirilayotgan islohotlarni va yoshlarning sifatli ta'lim olishi uchun yaratilgan sharoitlarni yuqori baholadi. ""O'zbekistonda Britaniya ta'lim standartlarini joriy etishdan manfaatdormiz. Hozir kunda universitetning O'zbekistonda rasmiy filialini tashkil etish masalasi kun tartibidagi muhim masala hisoblanadi"", - dedi u.Muzokaralar yakunida mazkur yo'nalishdagi muloqotni yanada jadallashtirishga kelishib olindi.Esseks universiteti 1964-yilda tashkil etilgan. Ta'lim muassasasi Britaniya hukumatiga tegishli. Hozirgi kunda mazkur oliy ta'lim muassasasida salkam 17 ming talaba tahsil olmoqda.Muassasada 2562 nafar professor-o'qituvchilar faoliyat yuritadi. Bu yerda talabalarga muhandislik va fizika sohalaridan tashqari biznes boshqaruvi, ijtimoiy fanlar va IT yo'nalishlarida saboq beriladi."
Jamiyat,UFC рейтинги янгиланди,,"Ўтган ҳафта охирида Лас-Вегас (АҚШ) шаҳрида бўлиб ўтган UFC 310 турниридан кейин Лига рейтинги янгиланди.Ярименгил вазн тоифасида россиялик Мовсар Евлоев америкалик собиқ чемпион Алжемейн Стерлинг устидан ғалаба қозонганидан кейин тўртинчи ўринга кўтарилди.Яримўрта вазндаги қозоғистонлик Шавкат Раҳмонов эса ирландиялик Иан Гаррини мағлуб этди ва бунинг натижасида бир поғонага юқорилаб, иккинчи ўринга кўтарилиб олди. Шавкат кейинги жангини вазн чемпиони Белал Муҳаммадга қарши ўтказади."
Jamiyat,Toshkentda O‘zbekistonning UNICEF bilan hamkorligining 30 yilligiga bag‘ishlangan tadbir bo‘lib o‘tdi,,"Toshkentda O‘zbekistonning BMT Bolalar jamg‘armasi (UNICEF) bilan hamkorligining 30 yilligiga bag‘ishlangan tantanali tadbir bo‘lib o‘tdi. Tadbirda O‘zbekiston Respublikasi Oliy Majlisi Senati Raisi T.Narbayeva ishtirok etdi.T.Narbayeva o‘z nutqida ulg‘ayib borayotgan avlod manfaatlari yo‘lida birgalikda ishlarni davom ettirish muhimligini taʼkidladi.Tadbir davomida o‘ttiz yillik hamkorlik davomida bolalarning hayot sifatini yaxshilash, taʼlim va tibbiy xizmatdan foydalanish imkoniyatlarini oshirish, shuningdek, ularni zo‘ravonlik vа kamsitishning barcha shakllaridan himoya qilishga qaratilgan ko‘plab loyihalar amalga oshirilgani taʼkidlandi.UNICEF kompleks dasturlarni amalga oshirish uchun texnik yordam va resurslar taqdim etish orqali O‘zbekistonning bolalar uchun qulay muhit yaratish borasidagi tashabbuslarini qo‘llab-quvvatlashda muhim rol o‘ynaydi. Bu hamkorlik mamlakatimizda bolalar huquqlari sohasida xalqaro standartlarni ilgari surish, shu jumladan, BMTning Bola huquqlari to‘g‘risidagi konvensiyasini hayotga tatbiq etishda muhim omil bo‘ldi.O‘zbekistonda ko‘p yillardan buyon yosh avlodning kamol topishi uchun qulay shart-sharoit yaratish bo‘yicha tizimli ishlar olib borilmoqda. So‘nggi yillarda mamlakatimizda Prezident Sh. Mirziyoyev boshchiligida bolalar huquq va manfaatlarini taʼminlashga qaratilgan keng ko‘lamli ishlar amalga oshirilmoqda.Bolalarning huquq va manfaatlarini taʼminlashning huquqiy va institutsional asoslari izchil takomillashtirilmoqda. So‘nggi yillarda yosh avlodni himoya qilish, ularning farovonligini taʼminlash va barkamol rivojlanishi uchun shart-sharoitlar yaratishga qaratilgan qator muhim qonunlar va normativ-huquqiy hujjatlar qabul qilindi.2024-yil noyabr oyida O‘zbekiston Prezidenti Sh.Mirziyoyev Bolalarni zo‘ravonlikning barcha shakllaridan himoya qilish to‘g‘risidagi qonunni imzoladi. Bu bolalar huquqlarini himoya qilish milliy tizimini mustahkamlashda muhim bosqich bo‘ldi. Ushbu hujjat zo‘ravonlikning barcha shakllarini taqiqlaydi vа ularni sodir etganlik uchun javobgarlik kuchaytirilishini nazarda tutadi.Respublikada inklyuziv taʼlim tizimi ham faol rivojlanmoqda, sog‘liqni saqlash, bolalarni ijtimoiy himoya qilish va o‘qitish sohasida keng ko‘lamli dasturlar amalga oshirilmoqda.UNICEF bilan hamkorlik sog‘liqni saqlash, ijtimoiy himoya, taʼlim kabi boshqa muhim yo‘nalishlarda davom ettiriladi. Har bir bolaga o‘z salohiyatini ro‘yobga chiqarish imkonini beradigan xavfsiz, sog‘lom va farovon muhit yaratishga alohida eʼtibor qaratiladi.Birgalikdagi saʼy-harakatlar O‘zbekistonning bola huquqlarini himoya qilish sohasidagi xalqaro standartlarga sodiqligidan va mamlakatimizning bolalar manfaatlari ishonchli himoya qilinadigan shart-sharoitlar yaratishga intilishidan darak beradi."
Jamiyat,MIBga joriy yilning o‘tgan davrida soliq qarzdorligini undirishga oid jami 1 trln 656 mlrd so‘mlik 75 mingdan ortiq hujjatlar kelib tushgan,,"Majburiy ijro byurosi Surxondaryo viloyati boshqarmasi va uning hududiy bo‘limlari tomonidan sud hujjatlari va boshqa organlar hujjatlariga asosan mavjud soliq qarzdorliklarini undirish borasida bir qator ishlar olib borilmoqda.Tahlillarga ko‘ra, joriy yilning o‘tgan davrida soliq qarzdorligini undirishga oid jami 1 trln. 656 mlrd. so‘mlik 75 mingdan ortiq hujjatlar kelib tushgan. Ko‘rilgan saʼy-harakatlar natijasida 53 mingdan ortiq 1 trln. 374 mlrd. so‘mlik ijro hujjatlarining ijrosi taʼminlangan.Byuro organlari tomonidan qoldiqdagi ijro hujjatlari bo‘yicha olib borilgan majburiy ijro harakatlari davomida qarzdorlarga tegishli 220 ta 28,1 mlrd. so‘mlik mol-mulklar, xususan, 47 ta ko‘chmas mulk, 30 ta qishloq xo‘jaligi texnikalari, 48 ta avtotransport vositalari hamda 95 ta boshqa turdagi mulklar xatlov olinib, realizatsiya qilish choralari ko‘rilmoqda. Misol uchun, hududiy bo‘lim tomonidan olib borilgan majburiy ijro harakatlari davomida “Azia-Constuction"" MCHJning o‘z vaqtida to‘lanmagan soliq qarzi uchun barcha mol-mulklariga taqiq o‘rnatilib, bank hisob raqamlariga inkasso topshiriqnomasi yuborildi hamda qarzdor jamiyatga tegishli bo‘lgan 2 ta maxsus texnikasi onlayn auksion savdolarida jami 431,2 mln. so‘mga realizatsiya qilinib, soliq qarzdorligiga yo‘naltirilgan."
Jamiyat,Timur Ishmetov Markaziy bank raisi lavozimiga tayinlandi,,"Oliy Majlisi Senatining kengashi prezident taqdimnomasiga muvofiq O‘zbekiston Markaziy banki boshqaruvi raisi lavozimiga Timur Ishmetovni tayinlash to‘g‘risida qaror qabul qildi. Bu haqda yuqori palata matbuot xizmati xabar berdi.Avvalroq Mamarizo Nurmuratov MB boshqaruvi raisi lavozimidan ozod etilgani xabar qilingandi.2022-yilning 30-dekabr kuni prezidentning tegishli farmoni bilan Timur Ishmetov moliya vaziri lavozimidan ozod etilgandi. O‘shanda buyon u davlat rahbarining iqtisodiyot sohalarini rivojlantirish, investitsiya va tashqi savdo siyosatini amalga oshirish masalalari bo‘yicha maslahatchisining birinchi o‘rinbosari lavozimida ishlab kelayotgandi.Timur Aminjanovich Ishmetov (1979-yilda tug‘ilgan) bakalavriatni Toshkent moliya institutining moliya-kredit fakultetida (2000), magistraturani esa Birmingem universitetining International Money and Banking yo‘nalishida tamomlagan (2005). Shuningdek, Ishmetov Toshkent davlat yuridik universitetining huquqshunoslik fakultetini tamomlagan (2007).Mehnat faoliyatini 2000-yilda Markaziy bankda iqtisodchi sifatida boshlagan, u yerda turli lavozimlarda, jumladan, Monetar operatsiyalar departamenti, Xalqaro zahiralarni boshqarish departamenti, Ichki valyuta bozori operatsiyalari departamenti hamda valyutani tartibga solish va nazorat departamenti boshlig‘i lavozimlarida ishlagan. 2017−2019-yillarda Markaziy bank raisining birinchi o‘rinbosari lavozimida ishlagan. 2019-yil may oyidan 2020-yil fevralida vazir etib tayinlangunicha Moliya vazirining birinchi o‘rinbosari lavozimida ishlab kelgan."
Jamiyat,Qarshi davlat texnika universiteti tashkil etiladi,,"“Qarshi davlat texnika universitetini tashkil etish to'g'risida”gi Prezident qarori (PQ-428-son, 10.12.2024 yil) qabul qilindi.Qarorga ko'ra, Qarshi muhandislik-iqtisodiyot instituti, Qarshi irrigatsiya va agrotexnologiyalar instituti, Muhammad al-Xorazmiy nomidagi Toshkent axborot texnologiyalari universitetining Qarshi filiali hamda Toshkent kimyo-texnologiya institutining Shahrisabz filiali negizida Qarshi davlat texnika universiteti tashkil etiladi.Muhandislik, geologiya, ishlab chiqarish, qurilish, transport, energetika, axborot texnologiyalari va dasturlash, xizmat ko'rsatish hamda irrigatsiya tizimlari va agrotexnologiyalar sohalari bo'yicha kadrlar tayyorlash, qayta tayyorlash va ularning malakasini oshirish universitetning asosiy vazifalaridan biri etib belgilandi.2025/2026-o'quv yilidan:— qayta tiklanuvchi energiya manbalari, ekologiya va atrof-muhit muhofazasi va atrof-muhit muhandisligi yo'nalishlarida kadrlar tayyorlash salmog'i oshiriladi;— talabalarning fanlarni o'zlashtirish ko'rsatkichini va professor-o'qituvchilarning faoliyat samaradorligini xalqaro standartlar asosida baholash tizimi joriy etiladi;— Ta'lim xizmatlari markazi tashkil etib, talabalarga o'qish davomida yuzaga keladigan tashkiliy va huquqiy masalalar bo'yicha barcha zarur xizmatlarning “yagona darcha” tamoyili asosida ko'rsatilishi yo'lga qo'yiladi;— iqtidorli talabalar uchun darslar xorijiy tillarda o'qitiladigan alohida guruhlar tashkil etiladi.Yuqoridagi OTMlarda tahsil olayotgan barcha talabalar o'qishini Universitetda davom ettiradi va 2024/2025-o'quv yilidan bitiruvchi kurs talabalariga Universitet diplomi beriladi."
Jamiyat,Suriyada Bashar Asadning otasi Hofiz Asadning qabri vayron qilindi,,"Suriyada rejimni ag‘dargan qurolli muxolifat sobiq prezident, Bashar Asadning otasi Hofiz Asadning Latakiyadagi qabrini vayron qildi. Bu haqda “Haberler” xabar berdi. Nashrga ko‘ra, olomon qabr ustiga chiqib, uni ezib tashlagan, keyin uni vayron qilgan.Hofiz Asad Bashar Asadning otasi bo‘lib, 1971 yildan 2000 yilgacha davlatni boshqargan. Hofiz Asadning turmush o‘rtog‘i Anisa Maxluf bo‘lib, ularning besh farzandi bor.1963 yilda Asad Suriyada Baas partiyasini hokimiyatga olib kelgan harbiy to‘ntarishda ishtirok etdi va Janubiy Afrika havo kuchlari (SAAF) qo‘mondoni etib tayinlandi. 1966 yilda u yangi to‘ntarishda ishtirok etdi. Yangi hukumatda mudofaa vaziri lavozimini egallagan Hofiz 1970 yilda navbatdagi harbiy to‘ntarish natijasida partiya rahbari Saloh Jadidni hokimiyatdan ag‘dardi.Hokimiyatga kelgach, Asad partiya siyosatini deradikalizatsiya qildi – xususiy mulk ustidan nazoratni yumshatdi va o‘zidan oldingilar reaksion deb hisoblagan davlatlar bilan munosabatlarni yaxshiladi. Sovuq urush davrida u Isroil bilan qarama-qarshilikda qo‘llab-quvvatlash evaziga SSSR tomonida bo‘lib, mintaqadagi arab mamlakatlari manfaatlarining vakili rolini da’vo qildi, ammo panarabizm mafkurasidan voz kechdi. Kuchli prezidentlik hokimiyatiga ega bo‘lgan bir partiyaviy tuzum o‘rnatilib, mamlakat rahbariyatini diniy yo‘nalishlar bo‘yicha ( sunniylar nominal ravishda siyosiy institutlarga, alaviylar esa qurolli kuchlar, razvedka xizmatlariga) bo‘lib, uning ilgari maslahatchi funksiyalarini qisqartirdi.Mamlakatni yolg‘iz boshqargan Hofiz dastlab o‘zining vorisi sifatida korrupsiya bilan mashhur bo‘lgan ukasi Rifatni tanladi, biroq 1983-1984 yillarda Hofizning sog‘lig‘i yomonlashgani sabab bo‘lgan vorislik inqirozida Rifat hokimiyatni o‘z qo‘liga olishga urinib ko‘rdi. Ushanda u  Suriyadan chiqarib yuborilgan. Keyingi vorisi, Hofizning to‘ng‘ich o‘g‘li Bazil 1994 yilda avtohalokatda vafot etdi. Keyingi merosxo‘r uning kenja o‘g‘li Bashar bo‘ldi, u Bazil vafot etgan paytda hech qanday siyosiy tajribaga ega emas edi, bu hukmron doiralarda norozilikni keltirib chiqardi va prezident qarorini tanqid qilgan ba’zi amaldorlar lavozimidan tushirilgandan keyin pasaydi. 2000 yilda Hofiz Asad yurak xuruji tufayli vafot etdi. U deyarli 30 yil Suriya prezidenti lavozimida ishlagan. Bashar Asad uning amaldagi merosxo‘ri bo‘ldi va 2000 yil 17 iyulda mamlakat prezidentiga aylandi.Ma’lumot uchun, “Hayat Tahrir ash-Shom” boshchiligidagi qurolli guruhlar noyabr oyi oxirida Bashar Asad hukumat kuchlariga qarshi keng ko‘lamli hujum boshlagandi. Bir necha kun ichida ular mamlakatning ikkinchi yirik shahri Halabga kirib, yana bir qancha yirik markazlarni o‘z nazoratiga olishga muvaffaq bo‘ldi. 8 dekabr kuni isyonchilar Damashqdan davlat televideniyesi orqali Asad rejimini ag‘darganliklarini e’lon qildi. U oilasi bilan Rossiyaga uchib ketdi."
Jamiyat,Toshkent — Xojikent — Toshkent yoʻnalishida yangi tezyurar elektropoyezd oʻz faoliyatini boshlaydi,,"11-dekabrdan boshlab shahar atrofida yangi tezyurar shaharlararo elektropoyezdi oʻz qatnovlarini boshlaydi. Tezyurar elektropoyezdlar quyidagi jadval asosida harakatlanadi:7201-sonli “Toshkent markaziy - Xojikent”7202-sonli “Xojikent - Toshkent markaziy”7203-sonli “Toshkent markaziy - Xojikent”7204-sonli “Xojikent - Toshkent markaziy”7205-sonli ”Toshkent markaziy - Xojikent“7206-sonli ”Xojikent - Toshkent markaziy""Toshkent boʻlinmasining yagona hudud chipta narxi:Umumiy: 20 000 soʻmBolalar uchun: 11 500 soʻm etib belgilandi.Odatdagi jadval asosida qatnab kelayotgan elektropoyezdlarning qatnov vaqtlari oʻz oʻrnida qoladi va jadval asosida qatnovlarini davom ettiradi."
Jamiyat,Tesla arzon elektromobillarining yangi modellarini chiqarishi kutilmoqda,,"Tesla kompaniyasi 30 ming dollardan arzon elektromobillarining yangi modellarini chiqarishi haqida xabarlar paydo bo‘ldi. 2025-yil boshida kompaniya bir nechta yangi modelini taqdim etishi kutilyapti.Global ChinaEV portali yozishicha, Tesla kelgusi yilning birinchi yarmida Model Q turkumiga kiruvchi yangi elektromobilini taqdim etadi. Bu mashinaning kod nomi Redwood bo‘lib, Model 3 ga nisbatan 15 foiz kichik va 30 foiz yengil.Manbalarga ko‘ra, bu elektromobillarga 53 va 75 kilovatt-soatli LFP akkumulyator batareyalari o‘rnatiladi, bitta va ikkita dvigatelli talqinlari chiqariladi.Ammo Ilon Maskning o‘zi avvalroq Tesla arzon elektromobillar chiqarish rejasidan voz kechib, haydovchisiz boshqariladigan Cybercab va Cybervan modellari ustida ishlashini ma’lum qilgandi."
