Category,Title,Description,Full Text
Sport,O‘zbekiston Qatarda alamli tarzda mag‘lub bo‘ldi,O‘zbekiston Qatarda alamli tarzda mag‘lub bo‘ldi,Jahon chempionati saralash bosqichida Qatar-O‘zbekiston o‘yini bo‘lib o‘tdi.Uchrashuv keskin va dramatik sahnalarga boy bo‘ldi.Birinchi bo‘limda O‘zbekiston muvaffaqiyatsizlikka uchradi. Ali Almoyez dubl qayd etib jamoamizni qiyin ahvolda qoldirdi.75-daqiqaga kelib Abbosbek Fayzullayev hisobni qisqartirdi. 80-daqiqaga kelib Abbos dublga erishdi va hisobni tenglashtirdi.Lekin o‘yinning so‘nggi daqiqasida Qatar bitta gol urib g‘alabani ilib ketdi. 
Hodisa,"Farg‘onada 2,6 mlrd so‘mlik tabiiy gaz o‘g‘irlandi","Farg‘onada 2,6 mlrd so‘mlik tabiiy gaz o‘g‘irlandi","Farg‘ona shahrida 2,6 mlrd so‘mlik tabiiy gazdan noqonuniy foydalangan ohak sexi fosh etildi.Bosh prokuratura huzuridagi Departamentning Farg‘ona shahri bo‘limi, IIB va “Hududgaz Farg‘ona” gaz ta’minoti filiali xodimlari hamkorligida tezkor tadbir o‘tkazilgan.Unda fuqaro N.I. va boshqalar “T.B.” MChJ binosini MChJ rahbari bilan og‘zaki kelishuvga asosan ijaraga olib, tadbirkor sifatida davlat ro‘yxatidan o‘tmasdan ohak ishlab chiqarish sexi tashkil etib, umumiy foydalanishdagi gaz tarmog‘iga to‘g‘ridan-to‘g‘ri ulanib, 1 mln kub metr tabiiy gazdan noqonuniy foydalanib, davlat va jamiyat manfaatlariga 2,6 mlrd so‘m zarar yetkazganliklari aniqlangan.Mazkur holat yuzasidan Jinoyat kodeksining 169-moddasi (o‘g‘rilik) bilan jinoyat ishi qo‘zg‘atilib, tergov harakatlari o‘tkazilmoqda "
Jamiyat,Faxriy donorlarga jamoat transporti bepul bo‘ladi,Faxriy donorlarga jamoat transporti bepul bo‘ladi,"Prezident Shavkat Mirziyoyev 14-noyabr kuni kasalliklarni erta aniqlash va samarali davolashga oid takliflar taqdimoti bilan tanishdi.Davlatimizning ijtimoiy siyosatida sog‘liqni saqlash sohasi katta o‘rin egallaydi. So‘nggi yetti yilda bu tizimga ajratilayotgan mablag‘lar 6 karra oshirilgan. Oldin faqat Toshkentda bajarilgan 400 dan ortiq yuqori texnologik amaliyotlar bugun viloyat va tumanlarda ham o‘tkazilayapti.Kasalliklarni erta aniqlash maqsadida onkologiya, endokrinologiya, kardiologiya markazlari hududlarda skrining tekshiruvlari olib borayapti. Masalan, 1 million 700 ming nafar ayol skrining qilinib, 49 mingida saraton oldi kasalliklari topilgan. Bu yil yarim yillikda 122 ming nafar aholida yurak qon-tomir va qandli diabet erta bosqichda aniqlangan.Aholi salomatligini saqlash – uzluksiz jarayon. Sohadagi tahlil va talabdan kelib chiqib, muhim yo‘nalishlar bo‘yicha takliflar tayyorlangan. Taqdimotda shular haqida so‘z bordi.Ma’lumki, davolashdagi eng katta muammo – kasallikning kech yuzaga chiqishi. Shu bois Prezidentimiz tashabbusi bilan Qashqadaryoda, tajriba tariqasida, onkologiya bo‘yicha har bir erta aniqlangan holat uchun tibbiyot brigadalariga 2 million so‘mdan mukofot berish joriy qilindi. Natijada oilaviy shifokorlar o‘z mahallasidagi 51 nafar ayol va bolalarda shunday belgilarni aniqladi. Buning uchun 102 million so‘m mukofot puli berilib, kech bosqichda sarflanadigan 8 milliard so‘m mablag‘ tejalgan.Tahlillarga ko‘ra, jami onkologik kasalliklarning o‘rtacha 20-25 foizi ayollardagi ko‘krak bezi va bachadon saratoniga to‘g‘ri keladi. Shu bois bu borada skrininglarni kengaytirish va ularning reyestrini yuritish rejalashtirilmoqda.Shuningdek, gematologiya, kardiologiya, endkrinologiya kasalliklarini erta aniqlash va ularni davolash bo‘yicha uch yillik dasturlar bu yil yakuniga yetadi. Mutasaddilarga erishilgan natijalarni hisob-kitob qilib, ularning muddatini uzaytirish bo‘yicha ko‘rsatma berildi.Tibbiyot muassasalariga markazlashgan holda dorilar xarid qilishda ham kamchiliklar bor. Ba’zi shifoxonalarda talabga nisbatan kam olingan bo‘lsa, ba’zilarida dorilar ortib qolgan.Shu bois dori vositalari va tibbiy buyumlarni o‘n besh oylik talab asosida xarid qilish tizimi taklif etilmoqda. Bunda kelgusi yillar uchun ehtiyojlar 1 avgustdan kechikmasdan, Davlat budjeti parametrlari bilan bir vaqtda shakllantiriladi.Shuningdek, Sog‘liqni saqlash vazirligi huzurida “Xaridlar markazi” va uning 13 ta hududiy filiali tashkil qilinadi. Markazga 2025-yil 1-yanvardan boshlab, original dori vositalari va yopiq turdagi laborator uskunalar uchun sarflov vositalarini bevosita ishlab chiqaruvchidan to‘g‘ridan-to‘g‘ri xarid qilishga ruxsat beriladi.Yana bir taklifga ko‘ra, donorlarni qo‘llab-quvvatlash kengaytiriladi. Jumladan, “O‘zbekiston Respublikasi faxriy donori” ko‘krak nishoni olganlarga bir yo‘la beriladigan pul mukofoti bazaviy hisoblash miqdorini 5 baravaridan 15 baravarigacha oshiriladi. Ularga jamoat transportidan bepul foydalanish huquqi beriladi, davlat sihatgohlarida davolanish navbatsiz bo‘ladi.Ushbu yangi tizim kelgusi yil 1-yanvardan joriy qilinishi belgilandi.Mamlakatimizda sanitariya va fitosanitariya choralari bo‘yicha Jahon savdo tashkilotini xabardor qilish tartibini yo‘lga qo‘yish masalasi ham ko‘rib chiqildi. "
Jamiyat,Buxoro amirligi tangalarini xorijga olib ketayotgan shaxs ushlandi,Buxoro amirligi tangalarini xorijga olib ketayotgan shaxs ushlandi,"Qashqadaryo viloyatidagi Qarshi aeroporti orqali qadimiy tangalarni olib chiqishga urinishning oldini oldi. Bu haqda Bojxona qo‘mitasi viloyat boshqarmasi matbuot xizmati xabar berdi.Fuqaro X.X. HY-9623 reysi bilan Moskvaga uchishni rejalashtirgan. Uning qo‘l yukini rentgenologik tekshiruvdan o‘tkazish, so‘ngra xolislar ishtirokida shaxsiy ko‘zdan kechirish chog‘ida yo‘lovchida deklaratsiyasida ko‘rsatilmagan tarixiy-madaniy ahamiyatga ega, kamida 50 yillik 116 dona metall tanga borligi aniqlangan.Olib qo‘yilgan tangalar Qashqadaryo viloyati tarixi va madaniyati davlat muzeyiga topshirildi. Madaniy meros agentligi xulosasiga ko‘ra, tangalar orasida Buxoro amirligi davriga oid ekzemplyarlar ham bor.Holat yuzasidan ma’muriy ish qo‘zg‘atilib, materiallar sudga taqdim etildi.Yil boshidan buyon «Qarshi aeroporti» bojxona posti xodimlari tomonidan tarixiy ahamiyatga ega bo‘lgan madaniy boyliklarni noqonuniy olib o‘tishga 10 ta urinishning oldi olingan. "
Texnologiya,O‘zbekiston va Xitoy o‘rtasida muhim forum o‘tkazildi,O‘zbekiston va Xitoy o‘rtasida muhim forum o‘tkazildi,"«InnoWeek-2024» xalqaro innovatsion g‘oyalar haftaligi doirasida O‘zbekiston-Xitoy birinchi yoshlar innovatsion forumi o‘tkazildi.Forumda Oliy ta’lim, fan va innovatsiyalar vaziri o‘rinbosari Otabek Mahkamov, Xitoy Xalq Respublikasining vakillari, yosh olimlar hamda iqtidorli yoshlar ishtirok etishdi.Tadbirda so‘zga chiqqan Otabek Mahkamov global loyihalarni amalga oshirishda xitoylik hamkorlarning roli beqiyos bo‘lganini alohida qayd etib o‘tdi.«Xitoy kabi davlatlarning muvaffaqiyatli modellarini o‘rganish va ularni o‘zlashtirish orqali biz ta’lim sifatini oshirish va innovatsiyalarni rag‘batlantirish strategiyalarini amalga oshira oldik. Xalqaro hamkorligimiz, dasturlarimizning ijrosini tezlashtirishga yordam bergan yangi texnologiyalar, metodika va tajribalarga yo‘l ochdi», deya qayd etib o‘tdi vazir o‘rinbosari.Forum doirasida Xitoy-O‘zbekiston munosabatlari mamlakatlarda yoshlarning innovatsion faoliyati uchun yaratilgan sharoitlar hamda sohadagi muammolar bo‘yicha muhokamalar bo‘lib o‘tdi. Forumda Xitoy xalq respublikasidan 42 nafar yosh olimlar, tadbirkorlar, startapchilar hamda iqtidorli talabalar ishtirok etishdi.Tadbirda so‘z olgan Qualcomm Big Data kompaniyasi vakili Chen Xun Markaziy Osiyoning jahon taraqqiyoti uchun muhim mintaqa ekanini alohida qayd etib, O‘zbekiston uchun o‘z sohalarida kerakli yordamni berishga tayyor ekanliklarini ta’kidlab o‘tdi.«Biz ham yangi zamonaviy O‘zbekiston uchun qo‘limizdan kelgan barcha ishni qilishga tayyormiz. Bu yozda kompaniya raqamli iqtisodiyot, katta ma’lumotlar, Cloud xizmatlari, iqtisodiy tadqiqotlar va bozor tahlillari orqali Markaziy Osiyo bozorlarini rivojlantirishni rejalashtirmoqda. Internet texnologiyalari va turli to‘lov variantlarining rivojlanishi tufayli ushbu loyiha bozorga, jamiyatga xizmat qilish, sog‘liqni saqlash sohasini rivojlantirish va favqulodda vaziyatlarda ko‘mak berishga qaratilgan» deya loyiha haqida fikr bildirib o‘tdi Chen Xun.Forum jarayonida mavzu doirasida savollar ham mavzular o‘rtaga tashlanib, soha mutaxassislari ishtirokida qizg‘in muhokamalar bo‘ldi.Forum so‘ngida keyingi uchrashuv Xitoy xalq respublikasida tashkil etilishi bo‘yicha kelishib olindi. "
Jamiyat,Subsidiya olishda arizalarni baholash mezonlari o‘zgardi,Subsidiya olishda arizalarni baholash mezonlari o‘zgardi,"Ipoteka subsidiyalarini olish uchun arizalarni baholash mezonlari o‘zgardi.Vazirlar Mahkamasining qarori bilan arizalarni ko‘rib chiqish endi subsidiya.idm.uz maxsus platformasida amalga oshiriladi. Yagona portal (my.gov.uz) orqali murojaat qilinganda arizalar avtomatik ravishda unga yo‘naltiriladi, davlat xizmatlari markazlari esa murojaat qilingandan keyin bir soat ichida ularni tizimga kiritishi kerak.Ularni baholashda ariza beruvchi va uning turmush o‘rtog‘i (eri)ning daromadlari bilan bir qatorda endi kafillik qiluvchilarning yaqin qarindoshlari daromadlari ham hisobga olinadi. Baholash uchun 12 oygacha bo‘lgan davr uchun o‘rtacha daromaddan foydalaniladi.Arizalarni baholashda foydalaniladigan ijtimoiy mezonlarning yangi tizimi tasdiqlanmoqda. "
Jamiyat,100 million so‘mdan ortiq qarzdorligi bor otaga hukm o‘qildi,100 million so‘mdan ortiq qarzdorligi bor otaga hukm o‘qildi,"Salkam o‘n yildan buyon voyaga yetmagan farzandining ta’minotidan bo‘yin tovlab kelgan ota bir yilga qamaldi. Bu haqda «Xabar.uz» ga Jinoyat ishlari bo‘yicha Buxoro shahar sudi sudyasi Malik Boboyev ma’lum qilmoqda.Ta’kidlanishicha, 2010 yilda fuqaro K.N. va D.A. qonuniy nikohdan o‘tib oila qurishgan. 2012 yilda o‘rtalarida farzand tug‘ilgan bo‘lishiga qaramay, oilaviy kelishmovchiliklar sababli alohida yashay boshlashgan. 2014 yildan boshlab, K.N. otalik mas’uliyatidan qochib, 9 yil davomida voyaga yetmagan farzandi ta’minoti uchun to‘lanadigan 100 million so‘mdan ortiq miqdordagi aliment to‘lovlarini amalga oshirmay kelgan. Jinoyat ishlari bo‘yicha Buxoro shahar sudi qarori bilan 2023 yilda K.N.ga nisbatan 15 sutka ma’muriy qamoq jazosi tayinlangan. Oradan yana bir necha oy o‘tganiga aramay, bundan xulosa chiqarmagan K.N. farzandi ta’minotidan yana bo‘yin tovlab kelgan.Qarzdor sifatida 100 million so‘m aliment pullarini to‘lashdan qasddan bo‘yin tovlab kelgan otaning qarzdorligi yana salkam o‘n million so‘mga oshgan. Sudda o‘z ishi ko‘rib chiqilgan K.N. buncha miqdordagi pullarni to‘lashga qurbi yetmasligi va imkoniyati ham yo‘qligini ro‘kach qilgan va blor-yo‘g‘i, 6 million so‘m to‘lovni amalga oshirgan.Voyaga yetmagan farzandi ta’minoti uchun ijro hujjati yuzasidan majburiy ijro harakatlarini mensimay, aliment to‘lovidan qasddan bo‘yin tovlab kelgan K.N.ga nisbatan O‘zbekiston Respublikasi Jinoyat kodeksining tegishli moddasi bilan jinoyat tishi qo‘zg‘atilib, bir yil muddatga ozodlikdan mahrum qilish jazosi tayinlangan.«Aliment to‘lovchi shaxs voyaga yetmagan farzandi ta’minotini amalga oshirishdan bo‘yin tovlasa ham, qochib yursa ham, o‘zini otalik huquqidan mahrum qilinishini so‘rasa ham qarzdorligini amalga oshirishga majbur. Otaning turli jazo muddatlarini o‘tashi – uning aliment qarzdorligi to‘lovlarining qisqarishi yoxud to‘lamasligiga kafolat emas! U har qanday holatdayam voyaga yetmagan farzandi ta’minoti uchun belgilangan miqdordagi qarzdorlikni amalga oshirishga majbur»,-deydi sud raisi. "
Iqtisodiyot,O‘zbekistonda avtokreditlar sezilarli miqdorda kamaydi,O‘zbekistonda avtokreditlar sezilarli miqdorda kamaydi,"O‘zbekistonda avtokreditlar sezilarli miqdorda kamaydi.Vazirlar Mahkamasi huzuridagi Makroiqtisodiy va hududiy tadqiqotlar instituti (MHTI) mutaxassislari tomonidan iqtisodiy faollik darajasini baholash va prognoz qilish uchun respublika avtomobil bozoridagi faollik darajasi tahlil qilindi.Tahlillarga ko‘ra quyidagilar aniqlandi:2024 yilning III-choragida O‘zbekiston avtomobil bozorida faollik darajasi oshgan bo‘lsada, 2023 yilgi darajada emas. Xususan, joriy yilning iyul-sentyabr oylarida davlat ro‘yxatidan o‘tkazilgan avtomobillar soni 352,8 mingtani tashkil qilib, II-chorakdagiga nisbatan 76,8 mingtaga (27,8 foizga) ko‘paydi. Biroq, bu ko‘rsatkich 2023 yilning mos davridagiga nisbatan 19,9 foiz kam.Tahlillar tijorat banklari tomonidan ajratilgan avtokreditlar va aholining tasarrufdagi daromadlari avtomobil bozoridagi faollik darajasiga ta’sir etuvchi muhim omillardan biri ekanligini ko‘rsatdi. Xususan, 2021 yil yanvar oyidan 2024 yil sentyabr oyigacha bo‘lgan davrda davlat ro‘yxatidan o‘tkazilgan avtomobillar soni va aholiga ajratilgan avtokreditlar hajmi o‘rtasida (korrelyasiya koeffitsiyenti = 0,72), shuningdek, aholi daromadlari va avtomobillar savdosi o‘rtasida (korrelyasiya koeffitsiyenti = 0,42) mavjudligi aniqlandi.Joriy yilning dastlabki 9 oyida banklar tomonidan aholiga jami 12,8 trln. so‘m miqdorida avtokreditlar ajratilgan bo‘lib, 2023 yilning mos davridagiga nisbatan 2,4 barobarga kamaygan. Birgina III-chorakda ajratilgan avtokreditlar II-chorakdagiga nisbatan 16,9 foizga va 2023 yilning mos davridagiga nisbatan 3,0 barobarga kamaygan.Tahlillarga ko‘ra, ajratilgan kreditlarning o‘sish sur’ati so‘nggi 3 yildagi o‘rtacha darajada saqlanib qolsa, yil oxiriga qadar har oyda o‘rtacha 115,0-118,0 mingta avtomobil davlat ro‘yxatidan o‘tkazilishi kutilmoqda.Ma’lumot uchun: 2023 yilning IV choragida har oyda o‘rtacha 154,8 mingta avtomobillar oldi-sotdisi bo‘yicha shartnoma imzolangan.Avtokreditlarning sezilarli darajada kamayishi sharoitida, avtomobil korxonalari va dilerlar tomonidan ayrim avtomobillar savdolari uchun chegirmalarning kiritilishi (“GM Uzbekistan”, “BYD”, “KIA”), foizsiz muddatli to‘lovlarning joriy etilishi (“GM Uzbekistan”, “BYD”, “Cherry”) bozorda o‘tgan yillar darajasidagi talabni qo‘llab-quvvatlashga qaratilgan choralar sifatida qaralishi mumkin.Tahlil jarayonida Ichki ishlar vazirligi Yo‘l harakati xavfsizligi bosh boshqarmasi tomonidan taqdim etilgan davlat ro‘yxatidan o‘tkazilgan avtomobillar soni hamda O‘zbekiston Respublikasi Markaziy bankining avtokreditlar bo‘yicha ma’lumotlaridan foydalanildi.Prognoz MIDAS (Mixed-data sampling) usulidan foydalangan holda EViews statistik dasturi orqali amalga oshirildi. MIDAS choraklik va oylik statistik ma’lumotlarni birlashtirish asosida baholash hamda prognoz qilish imkonini beradi.Prognoz ko‘rib chiqilayotgan modelning bir nechta regressiyalarini o‘rtacha baholash asosida amalga oshirildi. "
Mahalliy,Toshkentda vafot etgan rossiyalik jurnalist ishiga doir qo‘shimcha ma’lumot berildi,Toshkentda vafot etgan rossiyalik jurnalist ishiga doir qo‘shimcha ma’lumot berildi,"Joriy yilning oktyabr oyida O‘zbekistonda vafot etgan rossiyalik jurnalist Inessa Papernayaning qonida gemoglobin va uglerod oksidi birikmasi izlari topilgan. Bu haqda RIA Novosti O‘zbekiston Bosh prokuraturasiga tayanib xabar bermoqda.Agentlik, shuningdek, ayni paytda, mazkur holat yuzasidan sud-tibbiy ekspertiza ishlari davom etayotganini ta’kidlagan.Eslatib o‘tamiz, 2024-yil 20-oktyabr kuni Mirobod tumanida joylashgan mehmonxonada rossiyalik ikki fuqaro hamda mehmonxonaning boshqa xonasidan o‘zbekistonlik bir nafar fuqaroning jonsiz tanasi topilgan edi. "
Jamiyat,OTB bilan iqlim texnologiyalari va ta’lim sohasidagi hamkorlik istiqbollari muhokama qilindi,OTB bilan iqlim texnologiyalari va ta’lim sohasidagi hamkorlik istiqbollari muhokama qilindi,"COP29 doirasida Ozarbayjon poytaxti Boku shahridagi O‘zbekiston Milliy pavilonida Ekologiya, atrof-muhitni muhofaza qilish va iqlim o‘zgarishi vaziri Aziz Abduhakimov va Osiyo taraqqiyot banki (OTB) vitse-prezidenti Yingming Yang o‘rtasida uchrashuv bo‘lib o‘tdi.Uchrashuvda vazir vitse-prezidentga joriy yilning aprel oyida Toshkent shahridagi Markaziy Osiyo atrof-muhit va iqlim o‘zgarishini o‘rganish universitetiga (Green University) tashrifi, shuningdek, OTB tomonidan O‘zbekistonga iqlim o‘zgarishiga moslashish va uning oqibatlarini yumshatish sohasida ko‘rsatilayotgan doimiy ko‘mak uchun minnatdorlik bildirdi.Uchrashuv davomida yurtimizda hukumati tomonidan ushbu yo‘nalishda olib borilayotgan islohotlar haqida ham ma’lumot berildi. Xususan, vazir O‘zbekiston Respublikasi Prezidenti huzurida Iqlim Kengashining tashkil etilishi, Milliy iqlim siyosati va Milliy iqlim strategiyasini ishlab chiqish haqida so‘z yuritdi.Muzokaralar chog‘ida tomonlar bir qator ustuvor masalalar, jumladan, yer degradatsiyasi va cho‘llanish, qishloq xo‘jaligiga eng yangi iqlim texnologiyalarini joriy etish, Orolbo‘yi ekotizimini tiklash, aholi turmush darajasini oshirish, ish o‘rinlarini yaratish va Aral Climate Expo Hub tashkil etishga e’tibor qaratishdi. Shuningdek, OTB vitse-prezidenti bilan “Yashil shahar” loyihasi ham muhokama qilindi, uning doirasida har bir hudud va uning ma’muriy markazi uchun atrof-muhitni muhofaza qilish bo‘yicha bosh reja ishlab chiqiladi.“Bu yil biz O‘zbekiston bilan yakuniy hamkorlik strategiyamizni tasdiqladik. Uchta asosiy masaladan biri yashil transformatsiyani rag‘batlantirish bo‘lib, Ekologiya, atrof-muhit va iqlim o‘zgarishi vazirligi boshchiligida Markaziy Osiyoda iqlimga yo‘naltirilgan davlat siyosatiga asoslangan birinchi kreditni muvaffaqiyatli taqdim etdik”, — dedi OTB vitse-prezidenti.Uchrashuvda OTBning “Green University”ga bo‘lgan katta e’tiborini inobatga olib, xorij tomoni universitetda OTB shafeligida maxsus o‘quv dasturi va malaka oshirish kursini yo‘lga qo‘yish, shuningdek, uning negizida o‘zining iqlim laboratoriyasini yaratish imkoniyatlarini ko‘rib chiqish taklif qilindi. "
Sport,O‘zbekiston Qatarda alamli tarzda mag‘lub bo‘ldi,O‘zbekiston Qatarda alamli tarzda mag‘lub bo‘ldi,Jahon chempionati saralash bosqichida Qatar-O‘zbekiston o‘yini bo‘lib o‘tdi.Uchrashuv keskin va dramatik sahnalarga boy bo‘ldi.Birinchi bo‘limda O‘zbekiston muvaffaqiyatsizlikka uchradi. Ali Almoyez dubl qayd etib jamoamizni qiyin ahvolda qoldirdi.75-daqiqaga kelib Abbosbek Fayzullayev hisobni qisqartirdi. 80-daqiqaga kelib Abbos dublga erishdi va hisobni tenglashtirdi.Lekin o‘yinning so‘nggi daqiqasida Qatar bitta gol urib g‘alabani ilib ketdi. 
Hodisa,"Farg‘onada 2,6 mlrd so‘mlik tabiiy gaz o‘g‘irlandi","Farg‘onada 2,6 mlrd so‘mlik tabiiy gaz o‘g‘irlandi","Farg‘ona shahrida 2,6 mlrd so‘mlik tabiiy gazdan noqonuniy foydalangan ohak sexi fosh etildi.Bosh prokuratura huzuridagi Departamentning Farg‘ona shahri bo‘limi, IIB va “Hududgaz Farg‘ona” gaz ta’minoti filiali xodimlari hamkorligida tezkor tadbir o‘tkazilgan.Unda fuqaro N.I. va boshqalar “T.B.” MChJ binosini MChJ rahbari bilan og‘zaki kelishuvga asosan ijaraga olib, tadbirkor sifatida davlat ro‘yxatidan o‘tmasdan ohak ishlab chiqarish sexi tashkil etib, umumiy foydalanishdagi gaz tarmog‘iga to‘g‘ridan-to‘g‘ri ulanib, 1 mln kub metr tabiiy gazdan noqonuniy foydalanib, davlat va jamiyat manfaatlariga 2,6 mlrd so‘m zarar yetkazganliklari aniqlangan.Mazkur holat yuzasidan Jinoyat kodeksining 169-moddasi (o‘g‘rilik) bilan jinoyat ishi qo‘zg‘atilib, tergov harakatlari o‘tkazilmoqda "
Jamiyat,Faxriy donorlarga jamoat transporti bepul bo‘ladi,Faxriy donorlarga jamoat transporti bepul bo‘ladi,"Prezident Shavkat Mirziyoyev 14-noyabr kuni kasalliklarni erta aniqlash va samarali davolashga oid takliflar taqdimoti bilan tanishdi.Davlatimizning ijtimoiy siyosatida sog‘liqni saqlash sohasi katta o‘rin egallaydi. So‘nggi yetti yilda bu tizimga ajratilayotgan mablag‘lar 6 karra oshirilgan. Oldin faqat Toshkentda bajarilgan 400 dan ortiq yuqori texnologik amaliyotlar bugun viloyat va tumanlarda ham o‘tkazilayapti.Kasalliklarni erta aniqlash maqsadida onkologiya, endokrinologiya, kardiologiya markazlari hududlarda skrining tekshiruvlari olib borayapti. Masalan, 1 million 700 ming nafar ayol skrining qilinib, 49 mingida saraton oldi kasalliklari topilgan. Bu yil yarim yillikda 122 ming nafar aholida yurak qon-tomir va qandli diabet erta bosqichda aniqlangan.Aholi salomatligini saqlash – uzluksiz jarayon. Sohadagi tahlil va talabdan kelib chiqib, muhim yo‘nalishlar bo‘yicha takliflar tayyorlangan. Taqdimotda shular haqida so‘z bordi.Ma’lumki, davolashdagi eng katta muammo – kasallikning kech yuzaga chiqishi. Shu bois Prezidentimiz tashabbusi bilan Qashqadaryoda, tajriba tariqasida, onkologiya bo‘yicha har bir erta aniqlangan holat uchun tibbiyot brigadalariga 2 million so‘mdan mukofot berish joriy qilindi. Natijada oilaviy shifokorlar o‘z mahallasidagi 51 nafar ayol va bolalarda shunday belgilarni aniqladi. Buning uchun 102 million so‘m mukofot puli berilib, kech bosqichda sarflanadigan 8 milliard so‘m mablag‘ tejalgan.Tahlillarga ko‘ra, jami onkologik kasalliklarning o‘rtacha 20-25 foizi ayollardagi ko‘krak bezi va bachadon saratoniga to‘g‘ri keladi. Shu bois bu borada skrininglarni kengaytirish va ularning reyestrini yuritish rejalashtirilmoqda.Shuningdek, gematologiya, kardiologiya, endkrinologiya kasalliklarini erta aniqlash va ularni davolash bo‘yicha uch yillik dasturlar bu yil yakuniga yetadi. Mutasaddilarga erishilgan natijalarni hisob-kitob qilib, ularning muddatini uzaytirish bo‘yicha ko‘rsatma berildi.Tibbiyot muassasalariga markazlashgan holda dorilar xarid qilishda ham kamchiliklar bor. Ba’zi shifoxonalarda talabga nisbatan kam olingan bo‘lsa, ba’zilarida dorilar ortib qolgan.Shu bois dori vositalari va tibbiy buyumlarni o‘n besh oylik talab asosida xarid qilish tizimi taklif etilmoqda. Bunda kelgusi yillar uchun ehtiyojlar 1 avgustdan kechikmasdan, Davlat budjeti parametrlari bilan bir vaqtda shakllantiriladi.Shuningdek, Sog‘liqni saqlash vazirligi huzurida “Xaridlar markazi” va uning 13 ta hududiy filiali tashkil qilinadi. Markazga 2025-yil 1-yanvardan boshlab, original dori vositalari va yopiq turdagi laborator uskunalar uchun sarflov vositalarini bevosita ishlab chiqaruvchidan to‘g‘ridan-to‘g‘ri xarid qilishga ruxsat beriladi.Yana bir taklifga ko‘ra, donorlarni qo‘llab-quvvatlash kengaytiriladi. Jumladan, “O‘zbekiston Respublikasi faxriy donori” ko‘krak nishoni olganlarga bir yo‘la beriladigan pul mukofoti bazaviy hisoblash miqdorini 5 baravaridan 15 baravarigacha oshiriladi. Ularga jamoat transportidan bepul foydalanish huquqi beriladi, davlat sihatgohlarida davolanish navbatsiz bo‘ladi.Ushbu yangi tizim kelgusi yil 1-yanvardan joriy qilinishi belgilandi.Mamlakatimizda sanitariya va fitosanitariya choralari bo‘yicha Jahon savdo tashkilotini xabardor qilish tartibini yo‘lga qo‘yish masalasi ham ko‘rib chiqildi. "
Jamiyat,Buxoro amirligi tangalarini xorijga olib ketayotgan shaxs ushlandi,Buxoro amirligi tangalarini xorijga olib ketayotgan shaxs ushlandi,"Qashqadaryo viloyatidagi Qarshi aeroporti orqali qadimiy tangalarni olib chiqishga urinishning oldini oldi. Bu haqda Bojxona qo‘mitasi viloyat boshqarmasi matbuot xizmati xabar berdi.Fuqaro X.X. HY-9623 reysi bilan Moskvaga uchishni rejalashtirgan. Uning qo‘l yukini rentgenologik tekshiruvdan o‘tkazish, so‘ngra xolislar ishtirokida shaxsiy ko‘zdan kechirish chog‘ida yo‘lovchida deklaratsiyasida ko‘rsatilmagan tarixiy-madaniy ahamiyatga ega, kamida 50 yillik 116 dona metall tanga borligi aniqlangan.Olib qo‘yilgan tangalar Qashqadaryo viloyati tarixi va madaniyati davlat muzeyiga topshirildi. Madaniy meros agentligi xulosasiga ko‘ra, tangalar orasida Buxoro amirligi davriga oid ekzemplyarlar ham bor.Holat yuzasidan ma’muriy ish qo‘zg‘atilib, materiallar sudga taqdim etildi.Yil boshidan buyon «Qarshi aeroporti» bojxona posti xodimlari tomonidan tarixiy ahamiyatga ega bo‘lgan madaniy boyliklarni noqonuniy olib o‘tishga 10 ta urinishning oldi olingan. "
Texnologiya,O‘zbekiston va Xitoy o‘rtasida muhim forum o‘tkazildi,O‘zbekiston va Xitoy o‘rtasida muhim forum o‘tkazildi,"«InnoWeek-2024» xalqaro innovatsion g‘oyalar haftaligi doirasida O‘zbekiston-Xitoy birinchi yoshlar innovatsion forumi o‘tkazildi.Forumda Oliy ta’lim, fan va innovatsiyalar vaziri o‘rinbosari Otabek Mahkamov, Xitoy Xalq Respublikasining vakillari, yosh olimlar hamda iqtidorli yoshlar ishtirok etishdi.Tadbirda so‘zga chiqqan Otabek Mahkamov global loyihalarni amalga oshirishda xitoylik hamkorlarning roli beqiyos bo‘lganini alohida qayd etib o‘tdi.«Xitoy kabi davlatlarning muvaffaqiyatli modellarini o‘rganish va ularni o‘zlashtirish orqali biz ta’lim sifatini oshirish va innovatsiyalarni rag‘batlantirish strategiyalarini amalga oshira oldik. Xalqaro hamkorligimiz, dasturlarimizning ijrosini tezlashtirishga yordam bergan yangi texnologiyalar, metodika va tajribalarga yo‘l ochdi», deya qayd etib o‘tdi vazir o‘rinbosari.Forum doirasida Xitoy-O‘zbekiston munosabatlari mamlakatlarda yoshlarning innovatsion faoliyati uchun yaratilgan sharoitlar hamda sohadagi muammolar bo‘yicha muhokamalar bo‘lib o‘tdi. Forumda Xitoy xalq respublikasidan 42 nafar yosh olimlar, tadbirkorlar, startapchilar hamda iqtidorli talabalar ishtirok etishdi.Tadbirda so‘z olgan Qualcomm Big Data kompaniyasi vakili Chen Xun Markaziy Osiyoning jahon taraqqiyoti uchun muhim mintaqa ekanini alohida qayd etib, O‘zbekiston uchun o‘z sohalarida kerakli yordamni berishga tayyor ekanliklarini ta’kidlab o‘tdi.«Biz ham yangi zamonaviy O‘zbekiston uchun qo‘limizdan kelgan barcha ishni qilishga tayyormiz. Bu yozda kompaniya raqamli iqtisodiyot, katta ma’lumotlar, Cloud xizmatlari, iqtisodiy tadqiqotlar va bozor tahlillari orqali Markaziy Osiyo bozorlarini rivojlantirishni rejalashtirmoqda. Internet texnologiyalari va turli to‘lov variantlarining rivojlanishi tufayli ushbu loyiha bozorga, jamiyatga xizmat qilish, sog‘liqni saqlash sohasini rivojlantirish va favqulodda vaziyatlarda ko‘mak berishga qaratilgan» deya loyiha haqida fikr bildirib o‘tdi Chen Xun.Forum jarayonida mavzu doirasida savollar ham mavzular o‘rtaga tashlanib, soha mutaxassislari ishtirokida qizg‘in muhokamalar bo‘ldi.Forum so‘ngida keyingi uchrashuv Xitoy xalq respublikasida tashkil etilishi bo‘yicha kelishib olindi. "
Jamiyat,Subsidiya olishda arizalarni baholash mezonlari o‘zgardi,Subsidiya olishda arizalarni baholash mezonlari o‘zgardi,"Ipoteka subsidiyalarini olish uchun arizalarni baholash mezonlari o‘zgardi.Vazirlar Mahkamasining qarori bilan arizalarni ko‘rib chiqish endi subsidiya.idm.uz maxsus platformasida amalga oshiriladi. Yagona portal (my.gov.uz) orqali murojaat qilinganda arizalar avtomatik ravishda unga yo‘naltiriladi, davlat xizmatlari markazlari esa murojaat qilingandan keyin bir soat ichida ularni tizimga kiritishi kerak.Ularni baholashda ariza beruvchi va uning turmush o‘rtog‘i (eri)ning daromadlari bilan bir qatorda endi kafillik qiluvchilarning yaqin qarindoshlari daromadlari ham hisobga olinadi. Baholash uchun 12 oygacha bo‘lgan davr uchun o‘rtacha daromaddan foydalaniladi.Arizalarni baholashda foydalaniladigan ijtimoiy mezonlarning yangi tizimi tasdiqlanmoqda. "
Jamiyat,100 million so‘mdan ortiq qarzdorligi bor otaga hukm o‘qildi,100 million so‘mdan ortiq qarzdorligi bor otaga hukm o‘qildi,"Salkam o‘n yildan buyon voyaga yetmagan farzandining ta’minotidan bo‘yin tovlab kelgan ota bir yilga qamaldi. Bu haqda «Xabar.uz» ga Jinoyat ishlari bo‘yicha Buxoro shahar sudi sudyasi Malik Boboyev ma’lum qilmoqda.Ta’kidlanishicha, 2010 yilda fuqaro K.N. va D.A. qonuniy nikohdan o‘tib oila qurishgan. 2012 yilda o‘rtalarida farzand tug‘ilgan bo‘lishiga qaramay, oilaviy kelishmovchiliklar sababli alohida yashay boshlashgan. 2014 yildan boshlab, K.N. otalik mas’uliyatidan qochib, 9 yil davomida voyaga yetmagan farzandi ta’minoti uchun to‘lanadigan 100 million so‘mdan ortiq miqdordagi aliment to‘lovlarini amalga oshirmay kelgan. Jinoyat ishlari bo‘yicha Buxoro shahar sudi qarori bilan 2023 yilda K.N.ga nisbatan 15 sutka ma’muriy qamoq jazosi tayinlangan. Oradan yana bir necha oy o‘tganiga aramay, bundan xulosa chiqarmagan K.N. farzandi ta’minotidan yana bo‘yin tovlab kelgan.Qarzdor sifatida 100 million so‘m aliment pullarini to‘lashdan qasddan bo‘yin tovlab kelgan otaning qarzdorligi yana salkam o‘n million so‘mga oshgan. Sudda o‘z ishi ko‘rib chiqilgan K.N. buncha miqdordagi pullarni to‘lashga qurbi yetmasligi va imkoniyati ham yo‘qligini ro‘kach qilgan va blor-yo‘g‘i, 6 million so‘m to‘lovni amalga oshirgan.Voyaga yetmagan farzandi ta’minoti uchun ijro hujjati yuzasidan majburiy ijro harakatlarini mensimay, aliment to‘lovidan qasddan bo‘yin tovlab kelgan K.N.ga nisbatan O‘zbekiston Respublikasi Jinoyat kodeksining tegishli moddasi bilan jinoyat tishi qo‘zg‘atilib, bir yil muddatga ozodlikdan mahrum qilish jazosi tayinlangan.«Aliment to‘lovchi shaxs voyaga yetmagan farzandi ta’minotini amalga oshirishdan bo‘yin tovlasa ham, qochib yursa ham, o‘zini otalik huquqidan mahrum qilinishini so‘rasa ham qarzdorligini amalga oshirishga majbur. Otaning turli jazo muddatlarini o‘tashi – uning aliment qarzdorligi to‘lovlarining qisqarishi yoxud to‘lamasligiga kafolat emas! U har qanday holatdayam voyaga yetmagan farzandi ta’minoti uchun belgilangan miqdordagi qarzdorlikni amalga oshirishga majbur»,-deydi sud raisi. "
Iqtisodiyot,O‘zbekistonda avtokreditlar sezilarli miqdorda kamaydi,O‘zbekistonda avtokreditlar sezilarli miqdorda kamaydi,"O‘zbekistonda avtokreditlar sezilarli miqdorda kamaydi.Vazirlar Mahkamasi huzuridagi Makroiqtisodiy va hududiy tadqiqotlar instituti (MHTI) mutaxassislari tomonidan iqtisodiy faollik darajasini baholash va prognoz qilish uchun respublika avtomobil bozoridagi faollik darajasi tahlil qilindi.Tahlillarga ko‘ra quyidagilar aniqlandi:2024 yilning III-choragida O‘zbekiston avtomobil bozorida faollik darajasi oshgan bo‘lsada, 2023 yilgi darajada emas. Xususan, joriy yilning iyul-sentyabr oylarida davlat ro‘yxatidan o‘tkazilgan avtomobillar soni 352,8 mingtani tashkil qilib, II-chorakdagiga nisbatan 76,8 mingtaga (27,8 foizga) ko‘paydi. Biroq, bu ko‘rsatkich 2023 yilning mos davridagiga nisbatan 19,9 foiz kam.Tahlillar tijorat banklari tomonidan ajratilgan avtokreditlar va aholining tasarrufdagi daromadlari avtomobil bozoridagi faollik darajasiga ta’sir etuvchi muhim omillardan biri ekanligini ko‘rsatdi. Xususan, 2021 yil yanvar oyidan 2024 yil sentyabr oyigacha bo‘lgan davrda davlat ro‘yxatidan o‘tkazilgan avtomobillar soni va aholiga ajratilgan avtokreditlar hajmi o‘rtasida (korrelyasiya koeffitsiyenti = 0,72), shuningdek, aholi daromadlari va avtomobillar savdosi o‘rtasida (korrelyasiya koeffitsiyenti = 0,42) mavjudligi aniqlandi.Joriy yilning dastlabki 9 oyida banklar tomonidan aholiga jami 12,8 trln. so‘m miqdorida avtokreditlar ajratilgan bo‘lib, 2023 yilning mos davridagiga nisbatan 2,4 barobarga kamaygan. Birgina III-chorakda ajratilgan avtokreditlar II-chorakdagiga nisbatan 16,9 foizga va 2023 yilning mos davridagiga nisbatan 3,0 barobarga kamaygan.Tahlillarga ko‘ra, ajratilgan kreditlarning o‘sish sur’ati so‘nggi 3 yildagi o‘rtacha darajada saqlanib qolsa, yil oxiriga qadar har oyda o‘rtacha 115,0-118,0 mingta avtomobil davlat ro‘yxatidan o‘tkazilishi kutilmoqda.Ma’lumot uchun: 2023 yilning IV choragida har oyda o‘rtacha 154,8 mingta avtomobillar oldi-sotdisi bo‘yicha shartnoma imzolangan.Avtokreditlarning sezilarli darajada kamayishi sharoitida, avtomobil korxonalari va dilerlar tomonidan ayrim avtomobillar savdolari uchun chegirmalarning kiritilishi (“GM Uzbekistan”, “BYD”, “KIA”), foizsiz muddatli to‘lovlarning joriy etilishi (“GM Uzbekistan”, “BYD”, “Cherry”) bozorda o‘tgan yillar darajasidagi talabni qo‘llab-quvvatlashga qaratilgan choralar sifatida qaralishi mumkin.Tahlil jarayonida Ichki ishlar vazirligi Yo‘l harakati xavfsizligi bosh boshqarmasi tomonidan taqdim etilgan davlat ro‘yxatidan o‘tkazilgan avtomobillar soni hamda O‘zbekiston Respublikasi Markaziy bankining avtokreditlar bo‘yicha ma’lumotlaridan foydalanildi.Prognoz MIDAS (Mixed-data sampling) usulidan foydalangan holda EViews statistik dasturi orqali amalga oshirildi. MIDAS choraklik va oylik statistik ma’lumotlarni birlashtirish asosida baholash hamda prognoz qilish imkonini beradi.Prognoz ko‘rib chiqilayotgan modelning bir nechta regressiyalarini o‘rtacha baholash asosida amalga oshirildi. "
Mahalliy,Toshkentda vafot etgan rossiyalik jurnalist ishiga doir qo‘shimcha ma’lumot berildi,Toshkentda vafot etgan rossiyalik jurnalist ishiga doir qo‘shimcha ma’lumot berildi,"Joriy yilning oktyabr oyida O‘zbekistonda vafot etgan rossiyalik jurnalist Inessa Papernayaning qonida gemoglobin va uglerod oksidi birikmasi izlari topilgan. Bu haqda RIA Novosti O‘zbekiston Bosh prokuraturasiga tayanib xabar bermoqda.Agentlik, shuningdek, ayni paytda, mazkur holat yuzasidan sud-tibbiy ekspertiza ishlari davom etayotganini ta’kidlagan.Eslatib o‘tamiz, 2024-yil 20-oktyabr kuni Mirobod tumanida joylashgan mehmonxonada rossiyalik ikki fuqaro hamda mehmonxonaning boshqa xonasidan o‘zbekistonlik bir nafar fuqaroning jonsiz tanasi topilgan edi. "
Jamiyat,OTB bilan iqlim texnologiyalari va ta’lim sohasidagi hamkorlik istiqbollari muhokama qilindi,OTB bilan iqlim texnologiyalari va ta’lim sohasidagi hamkorlik istiqbollari muhokama qilindi,"COP29 doirasida Ozarbayjon poytaxti Boku shahridagi O‘zbekiston Milliy pavilonida Ekologiya, atrof-muhitni muhofaza qilish va iqlim o‘zgarishi vaziri Aziz Abduhakimov va Osiyo taraqqiyot banki (OTB) vitse-prezidenti Yingming Yang o‘rtasida uchrashuv bo‘lib o‘tdi.Uchrashuvda vazir vitse-prezidentga joriy yilning aprel oyida Toshkent shahridagi Markaziy Osiyo atrof-muhit va iqlim o‘zgarishini o‘rganish universitetiga (Green University) tashrifi, shuningdek, OTB tomonidan O‘zbekistonga iqlim o‘zgarishiga moslashish va uning oqibatlarini yumshatish sohasida ko‘rsatilayotgan doimiy ko‘mak uchun minnatdorlik bildirdi.Uchrashuv davomida yurtimizda hukumati tomonidan ushbu yo‘nalishda olib borilayotgan islohotlar haqida ham ma’lumot berildi. Xususan, vazir O‘zbekiston Respublikasi Prezidenti huzurida Iqlim Kengashining tashkil etilishi, Milliy iqlim siyosati va Milliy iqlim strategiyasini ishlab chiqish haqida so‘z yuritdi.Muzokaralar chog‘ida tomonlar bir qator ustuvor masalalar, jumladan, yer degradatsiyasi va cho‘llanish, qishloq xo‘jaligiga eng yangi iqlim texnologiyalarini joriy etish, Orolbo‘yi ekotizimini tiklash, aholi turmush darajasini oshirish, ish o‘rinlarini yaratish va Aral Climate Expo Hub tashkil etishga e’tibor qaratishdi. Shuningdek, OTB vitse-prezidenti bilan “Yashil shahar” loyihasi ham muhokama qilindi, uning doirasida har bir hudud va uning ma’muriy markazi uchun atrof-muhitni muhofaza qilish bo‘yicha bosh reja ishlab chiqiladi.“Bu yil biz O‘zbekiston bilan yakuniy hamkorlik strategiyamizni tasdiqladik. Uchta asosiy masaladan biri yashil transformatsiyani rag‘batlantirish bo‘lib, Ekologiya, atrof-muhit va iqlim o‘zgarishi vazirligi boshchiligida Markaziy Osiyoda iqlimga yo‘naltirilgan davlat siyosatiga asoslangan birinchi kreditni muvaffaqiyatli taqdim etdik”, — dedi OTB vitse-prezidenti.Uchrashuvda OTBning “Green University”ga bo‘lgan katta e’tiborini inobatga olib, xorij tomoni universitetda OTB shafeligida maxsus o‘quv dasturi va malaka oshirish kursini yo‘lga qo‘yish, shuningdek, uning negizida o‘zining iqlim laboratoriyasini yaratish imkoniyatlarini ko‘rib chiqish taklif qilindi. "
Mahalliy,Qur’onning o‘zbek tilidagi yettinchi ma’nolari tarjimasi chop etildi,Qur’onning o‘zbek tilidagi yettinchi ma’nolari tarjimasi chop etildi,"O‘zbekiston Islom sivilizatsiyasi markazi Qur’oni karimning o‘zbek tilidagi yangi ma’nolar tarjimasini chop etdi.«Anvorul-Qur’on: «Fayzul-Furqon» – o‘zbek tilidagi yettinchi to‘liq tarjimadir. «Fayzul-Furqon» tarjimasi nashriga ancha oldin, ya’ni chorak asr ruxsat berilgan bo‘lsa-da, mohir tarjimon Mirzo Kenjabek tarjimani tobora takomillashtirish maqsadida uni ko‘p nusxada chop etishga shoshilmagan. Tarjimonning yozishicha, ushbu tarjima 2009 yil 19 mart kuni nihoyasiga yetgan, so‘nggi tahriri esa 2021 yil 6 aprelda tugallangan», – deb yozdi akademik Akmal Saidov «Jadid» gazetasining joriy yil 46-sonida chop etilgan maqolasida.Qayd etilishicha, hozirga qadar Qur’oni karimning o‘zbek tiliga ma’nolar tarjimasi to‘liq holda quyidagi mualliflar tomonidan amalga oshirilgan:Sayyid Mahmud Taroziy – Oltinxon To‘ra (1994);Shayx Hoji Muhammadjon Mavlaviy Hindistoniy-Qo‘qandiy – «Bayonul Furqon fi tarjimatul Qur’on»;Shayx Alouddin Mansur – «Qur’oni karim. O‘zbekcha izohli tarjima» (1992);Shayx Muhammad Sodiq Muhammad Yusuf – «Tafsiri hilol» (1991);Shayx Abdulaziz Mansur – «Qur’oni karim ma’nolarining tarjima va tafsiri» (2001);Shayx Usmonxon Alimov – «Tafsiri irfon».Mohir mutarjim Mirzo Kenjabek tomonidan amalga oshirilgan yettinchi tarjimaga mufassir, hofizi Qur’on, o‘n qiroat bo‘yicha ijoza sohibi Hasan Tahsinning tarjimasi, ta’vil, izoh va sharhlari asos qilib olingan.Akademik A.Saidovning yozishicha, Qur’onning dunyodagi turli tillarga tarjima qilinishi buyuk madaniy-ma’rifiy hodisadir. Hozirga qadar Kalomulloh 250 dan ortiq tilga ko‘p marotaba, takror-takror tarjima qilingan. Jumladan, ingliz tilida 120 ga yaqin, fransuz tilida 120 dan ortiq, rus tilida 20 dan ortiq, lotin, ispan, nemis va boshqa tillarda ham ko‘plab tarjimalar mavjud.Muqaddas Kalomning ma’nolar tarjimasi turkiy tillar, jumladan, turk, tatar, ozarbayjon, qozoq, qirg‘iz, turkman hamda fors tillarida ham nashr qilingan. Umuman, turkiy tillardagi tarjima va tafsirlari adadi ikki yuzdan oshadi.Otashin shoir va mohir adib, zukko tarjimon va qalami o‘tkir publitsist Mirzo Kenjabek hozirga qadar Imom Termiziyning «Sunani Termiziy», «Ash-Shamoili al-Muhammadiyya», Muhammad Zohid Qo‘tquning «Ahli sunnat val-jamoat aqoidi», Shayx Mavlono Ahmad Ziyouddin Kumushxonaviyning «Jomi’ ul-mutun», Abul-Futuh Shayx Ahmad G‘azzoliyning «Bahrul mahabba», Mahmud As’ad Jo‘shonning «Haqiqiy sevgi», «Tasavvuf va go‘zallik», «Murshidi komil hikmatlari», Qutbiddin Iznikiyning «Murshidi mutaahhiliyn», Hoji Ahmadjon Maxdum Hanafiy-Naqshbandiyning «Risolai sujudi sahv» kabi ilmiy-ma’rifiy va hadis kitoblarini ona tilimizga tarjima qilgan. "
Mahalliy,YeTTB Xorazmda yo‘l-transport infratuzilmasini yaxshilash uchun imtiyozli qarz ajratdi,YeTTB Xorazmda yo‘l-transport infratuzilmasini yaxshilash uchun imtiyozli qarz ajratdi,"Yevropa tiklanish va taraqqiyot banki (YeTTB) «D 213 «Urganch — Xonqa — Hazorasp — Amudaryo daryosi — A380» avtomobil yo‘lining 0 — 84 km qismini rekonstruksiya qilish» loyihasi uchkn 4 yillik imtiyozli davrni o‘z ichiga oluvchi 18 yil muddatga 238 mln AQSh dollari miqdorida qarz ajratishni ma’qulladi.PQ-390-son qarorda ta’kidlanishicha, Transport vazirligi huzuridagi Avtomobil yo‘llari qo‘mitasi tomonidan ishlab chiqilgan mazkur loyihaning umumiy qiymati 294,1 mln AQSh dollari bo‘lib, bunda YeTTBning ulushi 238 mln AQSh dollari, O‘zbekiston Respublikasining ulushi esa 56,1 mln AQSh dollari miqdoridagi mablag‘larni tashkil etadi.Loyihani amalga oshirish davri 5 yilni (2 yillik kafolat davrini hisoblagan holda 2024 — 2029 yillar) tashkil etadi.Belgilanishicha, Avtomobil yo‘llari qo‘mitasi va uning tarkibidagi «Avtoyo‘linvest» agentligi Loyihani o‘z vaqtida sifatli amalga oshirish hamda YeTTB qarzidan maqsadli va samarali foydalanish bo‘yicha mas’ul ijro etuvchi organ hisoblanadi. YeTTB tomonidan ajratilgan qarzlarni qaytarish, foiz va boshqa to‘lovlar bo‘yicha xarajatlar esa O‘zbekiston Respublikasining respublika budjeti mablag‘lari hisobidan amalga oshiriladi.Mazkur qaror bilan, shuningdek, Loyiha doirasida maqbullashtiriladigan va iqtisod qilinadigan mablag‘larni Xorazm viloyatidagi «D 217 «Urganch — Gurlan — Mang‘it — Turkmaniston Respublikasi chegarasi» avtomobil yo‘lining 5 — 75 km qismini qayta qurish loyihasiga yo‘naltirish to‘g‘risidagi taklifi ham ma’qullangan.YeTTB bilan esa tegishli vazirlik va idoralar 2024 yil 31 dekabrga qadar Loyiha doirasida maqbullashtiriladigan va iqtisod qilinadigan mablag‘larni mazkur yuqorida nazarda tutilgan ishlarga yo‘naltirish yuzasidan muzokaralar o‘tkazish vazifasi qo‘yilgan. "
Iqtisodiyot,Yevro va funt-sterling keskin tushdi: dollarda ham pasayish,Yevro va funt-sterling keskin tushdi: dollarda ham pasayish,"Markaziy bank 15-noyabrdan valyutalarning yangi kursini belgiladi.AQSh dollari kursi 7,90 so‘mga tushib, 12 800,13 so‘m etib belgilandi.Yevro kursi 145,35 so‘mga tushdi va 13 467,02 so‘m bo‘ldi. Funt-sterling 16 202,40 so‘m (-130,40)Rossiya rubli 129,02 so‘m etib belgilandi (-1,13).Qozog‘iston tengesi 25,88 so‘m bo‘ldi (-0,12). "
Mahalliy,Sirdaryoda YTH sodir etgan fuqarodan pora olgan inspektor qamaldi,Sirdaryoda YTH sodir etgan fuqarodan pora olgan inspektor qamaldi,"YPX xodimi YTH sodir etgan haydovchidan tekshiruv materiallarini uning foydasiga hal qilishni va sud tibbiy ekspertizasini yengillashtirishni va’da qilib, evaziga 400 dollar talab qilgan.Sirdaryoda YHXX katta inspektori YTH sodir etgan shaxsdan pora olganlikda ayblanib qamaldi.Ma’lum bo‘lishicha, u voqea sodir bo‘lgan kuni YTH yuz bergan joyni ko‘zdan kechirib, yo‘lovchilardan birining tan jarohati og‘irlik darajasini aniqlash uchun tibbiyot ekspertizasini tayinlagan. Haydovchining boshqaruvidagi mashinani esa shu kuniyoq jarima maydonchasiga joylashtirgan. Oradan 4-5 kun o‘tgach, haydovchini o‘z xizmat xonasiga chaqirgan.So‘ng u YTH sodir etilgani bo‘yicha tergovga qadar tekshiruv materiallarini haydovchining foydasiga hal qilgan holda sudga chiqarish, sud tibbiy ekspertizasini yengillashtirish hamda avtomashinani jarima maydonchasidan chiqarib berishni va’da qilib, buning evaziga haydovchidan 400 AQSh dollari miqdoridagi pullarni talab qilgan.Haydovchi xodimning bu taklifiga rozi bo‘lmasdan va o‘z vaqtida huquqni muhofaza qiluvchi organlarga murojaat qilgan.Uning arizasiga asosan, o‘tkazilgan tezkor tadbir davomida YHXX katta inspektori o‘z xizmat xonasida 200 AQSh dollarini olayotgan vaqtida ushlangan.Holat yuzasidan qo‘zg‘atilgan jinoyat ishi JIB Guliston shahar sudida ko‘rib chiqildi.Sud yakunida YHXX katta inspektori JKning 210-moddasi 1-qismida nazarda tutilgan jinoyatni sodir etganlikda aybli deb topilib, 3 yil muddatga IIOda har qanday lavozimda ishlash huquqidan mahrum qilindi hamda unga nisbatan 4 yil muddatga ozodlikdan mahrum qilish jazosi tayinlandi. "
Mahalliy,Urganchga Xitoydan 30 dona zamonaviy avtobuslar keltirildi,Urganchga Xitoydan 30 dona zamonaviy avtobuslar keltirildi,"Urganch shahrida aholiga sifatli jamoat transporti xizmati ko‘rsatishni yo‘lga qo‘yish, harakat tarkibini yangilash, yo‘lovchilarga qo‘shimcha qulayliklar yaratish maqsadida XXRda ishlab chiqarilgan zamonaviy 30 dona «Zong tong» rusumli avtobuslar keltirildi.Xabar qilinishicha, Xitoy kompaniyasidan jami 80 dona ushbu turdagi avtobuslarni xarid qilish yuzasidan shartnoma tuzilgan.Hozirda loyihaning birinchi bosqichi doirasida 50 dona avtobus olib kelindi. Tez orada qolgan 20 dona avtobus keltirish rejalashtirilmoqda.Eslatib o‘tamiz, bir muddat oldin Samarqand shahriga ham Xitoydan 28 ta zamonaviy elektrobus olib kelingani aytilgan edi. Shaharga yil oxirigacha jami 100 ta elektrobus olib kelinishi kutilmoqda. "
Sport,Futbol yulduzi professional tennisda ilk o‘yinini o‘tkazdi,Futbol yulduzi professional tennisda ilk o‘yinini o‘tkazdi,"Urugvay terma jamoasining sobiq futbolchisi 45 yoshli Diyego Forlan Montevideo (Urugvay)dagi «Chellenjer» musobaqasida professional tennisdagi faoliyatini boshladi.Turnirning birinchi turida argentinalik Federiko Koria bilan juftlikda qatnashgan Forlan boliviyaliklar — Boris Arias va Federiko Sebaliosga 1:6, 2:6 hisobida yutqazib qo‘ydi.Urugvaylik yulduz futboldagi faoliyatini 2019-yilda yakunlab, 2023-yildan faxriylar o‘rtasidagi tennis turnirlarida qatnashib kelayotgandi.Diyego Forlan — Janubiy Afrikada 2010-yilda o‘tkazilgan jahon chempionatining eng yaxshi futbolchisi, Amerika kubogi sohibi (2011), ikki marta «Oltin butsa»ni qo‘lga kiritgan. «Atletiko Madrid» (Ispaniya), «Manchester Yunayted» (Angliya), «Inter» (Italiya) kabi dongdor klublarda to‘p surgan.Ma’lumot uchun: Diyego Forlan futbolchilik faoliyatiga ko‘proq e’tibor qaratish uchun 16 yoshida tennisni tashlab ketgan. "
Mahalliy,Turkiya Isroil bilan diplomatik aloqalarni to‘xtatdi,Turkiya Isroil bilan diplomatik aloqalarni to‘xtatdi,"Turkiya Isroil bilan diplomatik aloqalarni to‘xtatdi. Bu haqda mamlakat prezidenti Rajab Toyyib Erdo‘g‘an ma’lum qilgan.«Biz Turkiya Respublikasi davlati va hukumati sifatida Isroil bilan aloqalarimizni uzdik», - dedi u.Erdo‘g‘on Anqara kelajakda hamkorlikni rivojlantirish uchun hech qanday qadam tashlamayapti, deya qo‘shimcha qilgan.2023-yil oktyabr oyida G‘azo sektorida SAXAL operatsiyasi boshlanganidan beri Turkiya Tel-Avivning harakatlarini qoralab, uni Falastin tinch aholini qirg‘in qilishda ayblab keladi. Mamlakat bir necha bor o‘t ochishni to‘xtatishga chaqirgan, shuningdek, yahudiy davlatiga bosim o‘tkazgan.Xususan, may oyi boshida Turkiya Savdo vazirligi Isroil bilan savdo-sotiqni to‘liq to‘xtatganini ma’lum qilgan edi. Bungacha Anqara 54 ta kichik guruh tovarlari eksportini cheklagandi.Isroil Bosh vaziri Binyamin Netanyaxu ham shaxsan bir necha bor tanqid qilingan. Erdo‘g‘an Netanyaxuni «zamonaviy fyurer» deb ham atagan va G‘arb uning jinoyatlariga e’tibor bermayotganini ta’kidlagan edi.Ma’lumot uchun, G‘azo Sog‘liqni saqlash vazirligi ma’lumotlariga ko‘ra, mojaro boshlanganidan buyon 43,5 mingdan ortiq falastinlik halok bo‘lgan, 102 mingdan ziyodi yaralangan. "
Mahalliy,Mahalliy yo‘nalishlardagi poyezdlarda yuk tashish tariflari oshirilyapti,Mahalliy yo‘nalishlardagi poyezdlarda yuk tashish tariflari oshirilyapti,"2024-yil 1-dekabrdan mahalliy qatnovda «O‘zbekiston temir yo‘llar» AJga tegishli (inventar) vagonlarda yuk tashishda tashish tariflari vagon turidan (universal, maxsuslashtirilgan va sisterna) kelib chiqib, tarif stavkalaridagi vagon qismi 30 foiz miqdorida oshiriladi.«O‘zbekiston temir yo‘llari» AJ matbuot xizmatiga ko‘ra, bu to‘g‘ridagi qaror kompaniya tomonidan ko‘rsatilayotgan yuk tashish xizmatlarida vagon qismiga bog‘liq xarajatlarning oshishi hamda ushbu xarajatlarni qisman qoplash va yuk vagon parkini yangilash maqsadida qabul qilingan.Eslatib o‘tamiz, 2023-yil 10-oktyabrdagi «O‘zbekiston Respublikasi temir yo‘l transporti sohasini tubdan isloh qilish chora-tadbirlari to‘g‘risida»gi PQ-329-sonli qaroriga muvofiq 2024-yil 1-yanvardan boshlab yuk vagonlari va konteynerlarni taqdim etish xizmatlari tariflarini davlat tomonidan tartibga solish amaliyotidan voz kechib, ularni bozor tamoyillari asosida tartibga solish mexanizmiga o‘tish amalga oshirilmoqda. "
Tahlil,Marko Rubio — Tramp hukumatida «uchinchi odam» bo‘lishga yaqin,Marko Rubio — Tramp hukumatida «uchinchi odam» bo‘lishga yaqin,"AQShning saylangan prezidenti Donald Tramp o‘z yangi ma’muriyatida Davlat kotibi lavozimini floridalik senator Marko Rubioga topshirmoqchi. Bu haqda USA Today xabar berdi.Ma’lumot uchun: Davlat kotibi — AQSh federal hukumatidagi yuqori lavozim bo‘lib, tashqi siyosat masalalari bilan shug‘ullanuvchi Davlat departamentining rahbari hisoblanadi. Boshqa mamlakatlardagi tashqi ishlar vazirlaridan siyosiy vazni ancha salmoqli ekani bilan farq qiladi. AQSh ijroiya hokimiyati pog‘onasida prezident va vitse-prezidentdan keyingi uchinchi shaxs. Hozirda ushbu lavozimda Entoni Blinken faoliyat yuritmoqda.53 yoshli Rubio tashqi siyosat bo‘yicha boy tajribaga ega, Trampning raqibidan ittifoqchisiga aylangan inson. Trampning vitse-prezidentlik uchun nomzodlari orasida ham nomi bor edi.Senat tasdiqlagan taqdirda, «Avvalo Amerika» dasturiga sodiqlikka qasamyod qilgan Rubio AQShning bosh diplomatiga aylanadi, Ukraina – Rossiya, Isroil – HAMAS nizolarida uning nomini ko‘p eshitamiz.«Floridalik senator Marko Rubio nomzodi Qo‘shma Shtatlar Davlat kotibi lavozimiga ilgari surilganini e’lon qilish — men uchun faxr. Marko — ozodlik himoyasining juda kuchli ovozi va hurmatga sazovor yetakchi. U millatimizning juda kuchli himoyachisi, ittifoqchilarimizning sodiq do‘sti va dushmanlar qarshisida aslo chekinmaydigan qo‘rqmas jangchi bo‘ladi. Amerikanini va butun dunyoni yana xavfsiz va buyuk qilish uchun Marko bilan birga ishlashni intiqlik bilan kutyapman», — deyiladi Trampning bayonotida.Rubio hozirda Senatning razvedka qo‘mitasidagi yetakchi respublikachi sanaladi. Mayami (AQSh)da tug‘ilgan, kelib chiqishi kubalik Marko Rubio Davlat kotibi lavozimida ishlagan ilk lotin amerikalik bo‘lishga yaqin.U o‘tgan yili Ukrainadagi urushni «muzokaralar yo‘li bilan» to‘xtatish mumkinligini aytgan va Tramp ham buni ma’qullagandi. Rubio AQShning Xitoy, Rossiya, Eron, Venesuela va Kuba singari raqiblariga qattiqroq choralar qo‘llash tarafdori ekanligi bilan tanilgan.Manbalarga ko‘ra, Tramp Davlat kotibi lavozimiga, Rubiodan tashqari, senator Bill Hagerti (Tennessi shtati), AQShning Germaniyadagi sobiq elchisi Rik Grenell hamda milliy xavfsizlik bo‘yicha sobiq maslahatchi Robert O'Brayen nomzodlarini ham ko‘rib chiqqan.Marko Rubioning Davlat kotibi bo‘lishi Senatdagi ko‘pchilik ovozga bog‘liq, biroq kelgusi yili palatada respublikachilar ko‘pchilik o‘rinlarni egallashi hamda Rubio Senatda anchadan buyon ishlab kelayotgani nazarda tutilsa, masalani rasmiylashtirish qolgan, xolos. "
Xorij,Tramp va Bayden uchrashuvida «ixtilofli masalalar» muhokama qilindi,Tramp va Bayden uchrashuvida «ixtilofli masalalar» muhokama qilindi,"AQShning amaldagi prezidenti Jo Bayden Donald Tramp bilan bo‘lib o‘tgan Oq uydagi uchrashuvda «o‘tmishda kelishmovchilik bo‘lgan ikki masala»ni muhokama qildi. Bular – Ukraina va Yaqin Sharqdagi urush. Bu haqda New York Post nashri Trampga tayanib xabar bermoqda.Donald Tramp suhbat tafsilotlarini ochiqlamagan. Lekin uning so‘zlariga ko‘ra, u Baydendan Ukrainadagi urush haqidagi fikrini so‘ragan va so‘roviga javobni olgan.«Bundan tashqari, biz Yaqin Sharqdagi vaziyat haqida ham ko‘p gaplashdik. Men bu masalada qaysi pozitsiyada ekanligimizni so‘radim va uning javoblarini oldim. Jo Bayden juda mehribon», – deya qo‘shimcha qildi Tramp.Uning so‘zlariga ko‘ra, uchrashuv uzoq davom etgan va bu «har ikki tomon uchun ham manfaatli» bo‘lgan.Tramp va Bayden o‘rtasidagi uchrashuv oval kabinetda bo‘lib o‘tdi. Amaldagi prezident Trampni saylovdagi g‘alabasi bilan tabriklagan va u bilan hokimiyatning o‘tishini ham muhokama qilib, bu «silliq» bo‘lishiga va’da bergan.Eslatib o‘tamiz, yangi saylangan prezident Trampning inauguratsiyasi 2025-yil 20-yanvarga belgilangan. Shu bilan birga, saylangan prezident o‘zining bo‘lajak ma’muriyatini shakllantirishga allaqachon kirishgan va asosiy lavozimlarga bir nechta tayinlovlarni e’lon qilgan. "
Xorij,Janubiy Koreya prezidenti «golf-diplomatiya»ga tayyorlanmoqda,Janubiy Koreya prezidenti «golf-diplomatiya»ga tayyorlanmoqda,"Janubiy Koreya prezidenti YunSok Yol Donald Tramp bilan «golf-diplomatiya»ga tayyorlanish uchun yana golf o‘ynashni boshladi, deb xabar berdi CNN.Donald Tramp — golf o‘ynashni yaxshi ko‘rishi hech kimga sir emas.YunSok Yol 2016-yilda golf o‘ynashni bas qilgandi, ammo hozirda o‘yinga qaytgan. Aytishlaricha, atrofidagilar shuni maslahat berishgan.Reuters yozishicha, Janubiy Koreya kompaniyalari AQSh bilan savdo-sotiqqa ancha bog‘lanib qolgan. Seul rasmiylari jiddiy iqtisodiy o‘zgarishlarga hozirlanmoqda. Donald Trampning qaytishiga tayyorlanish uchun 10-noyabr kuni YunSok Yol hukumat va sanoat vakillari o‘rtasidagi muzokaralarda qatnashdi, deb xabar berdi agentlik. "
Iqtisodiyot,Elektromobillar importi 3 yilda qariyb 18 marta oshdi,Elektromobillar importi 3 yilda qariyb 18 marta oshdi,"Yengil elektromobillar segmenti faollikning rekord o‘sishini ko‘rsatishda davom etmoqda. Joriy yil oktyabr oyida elektromobillar sotuvi sentyabr oyiga nisbatan 20 foizga o‘sib, 5,1 ming dona elektromobilni tashkil etdi.Hududlar bo‘yicha olib borilgan tahlillar elektromobillar segmenti faol rivojlanayotganini ko‘rsatmoqda, xususan, eng ko‘p sotuvlarning o‘sishi Namangan va Farg‘ona viloyatlari, shuningdek, Toshkent shahrida qayd etilgan.Yil davomida elektromobillarni savdosi 87,5 foizga o‘sdi, bu 2,3 ming dona elektromobilga teng.2021-yilning oktyabr oyidan buyon esa sotuvlar hajmi 17,7 marta (2022-yilning mos davridan buyon 5,6 marta) o‘sgan.Ma’lumot uchun, 2024-yil sentyabr oyda 4,24 ming dona, avgust oyida 1,7 ming dona elektromobil sotilgan. "
Xorij,"Amerikalik hammani o‘lganiga ishontirib, chet elga qochib ketdi","Amerikalik hammani o‘lganiga ishontirib, chet elga qochib ketdi","AQShning Viskonsin shtatida yashovchi erkak hammani o‘zining o‘lganiga ishontirib, chet elga qochib ketdi.Xotini va uch nafar farzandi baydarkada suzishga ketib bedarak yo‘qolgan Rayan Borgvardtga aza tutib o‘tirgan bir paytda u chet elda bo‘lgan, bu haqda People nashri Grin-Leyk okrugi sherifi Mark Podollga asoslanib xabar berdi.Yo‘qolgan erkakni g‘avvoslar va itlar yordamida 54kun qidirishdi, ammo topilmadi. Ko‘p o‘tmay Kanadadan xabar keldi — Borgvardt yo‘qolganining ertasi kuni ushbu mamlakatda ro‘yxatdan o‘tgan.Keyin ma’lum bo‘lishicha, Borgvardt «bedarak yo‘qolishi»dan avvalroq chet el bankiga pul o‘tkazgan, elektron pochtasini almashtirgan va o‘z hayotini 375 ming dollarga sug‘urtalagan. Qolaversa, yo‘qolgan kuni kompyuterining qattiq diskini almashtirib, brauzeri xotirasini tozalagan, yangi pasportni esa bir necha oy oldin olgan.Rayan Borgvardt hozirda Yevropaning qaysidir mamlakatida yashirinib yurgani taxmin qilinmoqda. "
Jamiyat,Har qanday katta yoshdagi kishi yetuk emas,Har qanday katta yoshdagi kishi yetuk emas,"Yetuklik bu – har doim ham yosh bilan birga kelmaydigan sifat. Har qanday katta yoshdagi kishi yetuk emas.Yetuklik bu – yoshga qaraganda ancha chuqurroq ma’noga ega. U sizning atrofingizdagi dunyoni qanday idrok etishingiz va tushunishingiz bilan bog‘liq.Yetuk inson boshqalarning his-tuyg‘ulariga hurmat bilan munosabatda bo‘ladi, o‘z so‘zlarini ehtiyotkorlik bilan tanlaydi va qiyinchiliklarga sokinlik bilan javob beradi. Yetuk inson nimani qadrlayotganini biladi va o‘z hayotidagi muhim odamlar va narsalarni alohida qadrlaydi.Haqiqiy yetuklik o‘zingizni qanday tutishingiz va atrofdagilarga qanday munosabatda bo‘lishingizda aks etadi.Biz hammamiz ham katta bo‘lamiz, lekin hamma ham yetuk bo‘la olmaydi. Afsuski, o‘zini haliyam boladek yoki o‘smirdek tutadigan kattalar yetuklardan ko‘proq.Ba’zan, atrofimdagi va ijtimoiy tarmoqlardagi 55-60 yoshdan oshgan kishilarning fikrlarini kuzatib, afsuslanaman.Yoshi katta bo‘lsa ham, ular yetuk emas. O‘zlarining hayotiy tajribalaridan ham saboq olmaganlar, haliyam bolalikdagi yoki o‘smirlikdagidek o‘zlarini boshqalar bilan solishtiradilar, tengdoshini ayblaydilar, farzandlarini haliyam (garchi farzandlari kamida 40 yoshga yetgan bo‘lsada) boshqalarning farzandlari bilan solishtiradilar. O‘zlarini ko‘rsatgisi keladi (hech ma’no-mazmunsiz odatlari bilan) va eng yomoni, 30-40 yil birga yashagan jufti bilan nima uchun shuncha yil birga yashayotganini haliyam anglamaganlar.Mayli, butun dunyoni idrok qilaolmasinlar, lekin hech bo‘lmaganda o‘z oilasi, yaqinlari bilan bo‘layotgan munosabatlarning asl mohiyati nimada ekanligini anglashi kerak. Odamlar nima qilayotgani, nimani o‘ylayotgani va nimalarni gapirayotganiga e’tibor berishdan ko‘ra, aslida o‘zlari shuncha yil yashab o‘tgan hayotini ko‘proq analiz va sintez qilishlari kerak va yosh avlodga o‘z hayotiy saboqlari haqida so‘zlab bersalar nur ustiga a’lo nur bo‘lardi. Afsuski, ko‘chiligi hayotidagi ko‘plab omadsiz tajribalarida haliyam boshqalarni, duyoni yoki zamonni ayblab yashayaptilar. Xatolarini tan ham olmagan, saboq ham olmagan.Afsuski, ko‘pgina kattalar yoshi ulg‘aygani sari kognitiv tomondan fikrlarini mazmunini yo‘qotgandek tuyuladi menga. Albatta, bu boradagi shaxsiy fikrlarim ilmiy tadqiqotlarga tayanilsa yaxshi bo‘lardi, lekinmen bu yerda demensiya haqida gapirmadim. Aslida, demensiya (qarigandagi aqliy zaiflik) yoshi ham 65 yoshdan keyin deb belgilangan. Ammo hatto 50 yoshdan oshgan odamlarda ham o‘zini fiziologik qaridek tutishlarini ko‘raman. Hatto, ba’zilar «bizda xotira qoldimi endi, yosh emasmiz» deyishadi. Aslida, shunday fikrlashning o‘zi ham yetuk emaslikdan dalolat.Ba’zida o‘ylayman, mehnat qilish qobiliyatini yo‘qotgan yoki nafaqadagi aholimizga moslashtirilgan qandaydir institut ishga tushishi kerak. Masalan, ularni tezlikda o‘zgarayotgan zamonning yangicha bilimlari bilan tanishtirib boradigan to‘garaklar yoki nafaqadagi mutaxassislarga o‘z bilimlarini yangilash uchun universitetlardagi leksiyalarga kirishiga ruxsat berilishi kerakmikin? Madina Miytan, psixolog "
Sport,JCh-2026: Bugun O‘zbekiston milliy jamoasi Qatarga qarshi to‘p suradi,JCh-2026: Bugun O‘zbekiston milliy jamoasi Qatarga qarshi to‘p suradi,"Bugun futbol bo‘yicha O‘zbekiston milliy terma jamoasi JCh-2026 3-saralash bosqichida navbatdagi tur uchrashuvini o‘tkazadi. Srechko Katanets shogirdlari bu tur safarda Qatar bilan bahs olib boradi. Bo‘lajak o‘yinda yigitlarimizga omad tilaymiz.JCh-2026 saralash bosqichiQatar – O‘zbekiston14-noyabr, 21:15«Jassim Bin Hamad» stadioni "
Xorij,Turkiyalik go‘rkovlar xazina topishdi,Turkiyalik go‘rkovlar xazina topishdi,"Turkiyalik go‘rkovlar xazina topib olishdi, deb xabar berdi Daily Express gazetasi.Qabriston xodimlari go‘r qazish paytida ichi kumush tangalar bilan to‘la sopol xumga duch kelishdi. Xazina haqida tegishli joyga xabar yetkazilganidan so‘ng voqea joyini politsiya o‘rab olib, arxeologlar ish boshladi.Xumdan chiqqan 1 100 ga yaqin kumush tanga muzeyga topshirildi. Hozirda tangalar zarb etilgan payt va ularning tarixiy ahamiyati o‘rganilmoqda. "
