Category,Title,Description,Full Text
Jamiyat,"<h1 data-spelling-id=""MTYwNDQ2"" data-spelling-title="""" id=""article_title"" itemprop=""headline name"">DXX 4 kishini Buyuk Britaniyaga noqonuniy jo‘natmoqchi bo‘lgan shaxsni qo‘lga oldi</h1>",Namanganlik shaxs 4 nafar samarqandlik fuqaroni mansabdor tanishlari orqali Buyuk Britaniyaga ishlash uchun yuborishga kelishgan. U buning uchun 12 ming dollar olgan vaqtida ushlandi. Uning ustidan tergov ishlari ketmoqda.,"Namanganda Buyuk Britaniyaga ishga yuborish uchun 12 ming AQSh dollari olganlikda gumonlanayotgan shaxs Davlat xavfsizlik xizmati va Iqtisodiy jinoyatlarga qarshi kurashish departamenti xodimlari tomonidan ushlandi. Bu haqda Telegram`dagi Xavfsizlik kanali xabar bermoqda.Ma’lum bo‘lishicha, Namangan viloyatining Kosonsoy shahrida yashovchi 26 yoshli shaxs 4 nafar samarqandlik fuqaroning ishonchiga kirib, o‘zining mansabdor tanishlari orqali ularni Buyuk Britaniya davlatiga ishlash uchun yuborishga kelishgan. U buning uchun zarur bo‘ladigan hujjatlarni rasmiylashtirish hamda viza olishda yordam berishini aytib, evaziga 12 ming dollar olgan vaqtida ashyoviy dalillar bilan ushlandi.Hozirda mazkur shaxsga nisbatan Jinoyat kodeksining 168-moddasi 3-qismi “a” bandi (Ko‘p miqdorda firibgarlik) va 28, 211-moddasi 2-qismi “b” bandi (Takroran pora berishda ishtirok etish) bilan jinoyat ishi qo‘zg‘atilib, tergov harakatlari olib borilmoqda.Eslatib o‘tamiz, oktabr oyida Samarqandda AQShga jo‘natish uchun uy-joy, Jizzaxda Janubiy Koreyaga yuborishga — 12 600 dollar talab qilganlar qo‘lga olingandi. Shu kabi holat Toshkentda ham sodir bo‘ldi. Firibgarlik bo‘yicha jinoyat ishlari qo‘zg‘atildi."
Jamiyat,"<h1 data-spelling-id=""MTYwNDM4"" data-spelling-title="""" id=""article_title"" itemprop=""headline name"">Toshkentda 4 mln donadan ortiq pirotexnika buyumlari yo‘q qilindi</h1>","Toshkentning Yashnobod tumanidagi FVB qismida 4 mln 65 ming donadan ziyod salyut va petardalar dastlab suvda bo‘ktirilib, yaroqsiz holatga keltirildi va maxsus xandaqqa ko‘mib yuborish yo‘li bilan yo‘q qilindi.","Toshkent shahri Yashnobod tumanidagi favqulodda vaziyatlar bo‘limi yong‘in-qutqaruv qismida 4 milliondan ortiq pirotexnika buyumlari yo‘q qilindi. Bu haqda Bojxona qo‘mitasi axborot xizmati xabar berdi.Qayd etilishicha, 22-noyabr kuni qo‘mita Favqulodda vaziyatlar vazirligi, Milliy gvardiya va Ichki ishlar vazirligi bilan hamkorlikda ilk bor va katta masshtabda pirotexnika buyumlarini yo‘q qilish tadbirini tashkil etgan.Tadbirda mas’ul organlar tomonidan o‘tkazilgan turli tadbirlar davomida muomaladan olib qo‘yilgan 4 million 65 ming 562 dona pirotexnika buyumlari dastlab suvda bo‘ktirilib, yaroqsiz holatga keltirildi va maxsus xandaqqa ko‘mib yuborish yo‘li bilan yo‘q qilindi.Bojxona qo‘mitasining Surishtiruv va ma’muriy amaliyot boshqarmasi boshlig‘i Akramjon Axlimirzayevning ma’lum qilishicha, yo‘q qilingan pirotexnika vositalarining salkam 88 foizi, ya’ni 3 million 537 ming donasi so‘nggi bir yil davomida bevosita bojxona organlari tomonidan olib borilgan tezkor tadbirlar davomida noqonuniy muomaladan olib qo‘yilgan.Masalan, 2023-yil 15-dekabr kuni o‘tkazilgan tezkor tadbirda Sergeli tumanida avvaldan kuzatuvga olingan shaxsning xonadoni ko‘zdan kechirilganida, 12 turdagi 162 ming 153 dona salyutlar va petardalar saqlanayotgani aniqlangan. Ushbu holatni sodir etgan shaxs avval ham aynan pirotexnika buyumlari savdosi bilan bog‘liq jinoyatni sodir etib, sudlangan.Jinoyat ishlari bo‘yicha Olmazor tuman sudining hukmiga ko‘ra, bu safar fuqaroga 5 yil 3 oy muddatga ozodlikdan mahrum qilish jazosi tayinlangan. Yo‘q qilish jarayonida ushbu holatga tegishli 162 ming 153 dona salyutlar va petardalar ham ko‘mib yuborilgan.Tahlillarga ko‘ra, bojxona organlari tomonidan o‘tkazilgan tezkor tadbirlar hamda bojxona nazorati jarayonida jami 77 ta holatda qiymati salkam 1 milliard so‘mlik, miqdori 7 million 390 ming donadan ortiq pirotexnika buyumlari ushlab qolingan. Mazkur holatlar bo‘yicha 5 ta jinoyat ishlari qo‘zg‘atilgan bo‘lsa, 53 ta holatda ma’muriy ishlar yuritilgan. 2024-yilda ushlab qolingan pirotexnika vositalari miqdori o‘tgan yilning shu davriga nisbatan 7,2 barobarga oshgan."
Iqtisodiyot,"<h1 data-spelling-id=""MTYwNDM0"" data-spelling-title="""" id=""article_title"" itemprop=""headline name"">Issiqxonalarga gaz yetkazib berishda cheklovlar yo‘q — Energetika vazirligi</h1>","Energetika vazirligi issiqxona xo‘jaliklariga gaz yetkazib berishda cheklovlar mavjudligini rad etdi. “Issiqxona egalari belgilangan to‘lovlarni amalga oshirgan holda tabiiy gazdan foydalanish imkoniyatiga ega”, — deyiladi xabarda.","Energetika vazirligi O‘zbekistondagi issiqxona xo‘jaliklariga gaz yetkazib berishda cheklovlar mavjudligini rad etdi.21-noyabr kuni moliyachi Otabek Bakirov gazdan uzilgan issiqxonalar somon va shinalar yoqayotgani, propan ishlab chiqarishga gaz yo‘qligi, gaz eksporti esa, aksincha, o‘sib borayotgani haqida yozdi.Vazirlik 26-sentabrdagi prezident qaroriga (PQ-339) asoslanib, issiqxonalar tabiiy gazdan faqat o‘z vaqtida to‘lov qilingan taqdirda foydalanishi mumkinligini ma’lum qildi.“Issiqxonalar uchun gaz yetkazib berishda hech qanday cheklovlar yo‘q. Ya’ni, issiqxona egalari belgilangan to‘lovlarni amalga oshirgan holda tabiiy gazdan foydalanish imkoniyatiga ega”, — deyiladi xabarda.Oktabr, noyabr va dekabr oylarida issiqxonalarga gaz uchun avvalgi 100 foiz o‘rniga, 50 foizlik oldindan to‘lovni amalga oshirishga ruxsat berildi. Shuningdek, ular elektr va gaz uzilishlari haqida oldindan xabardor qilinishi kerak.Avvalroq Toshkent tumani hokimligi va Ekologiya boshqarmasi issiqxonalarda filtrlar mavjudli bo‘yicha o‘rganish o‘tkazgan. Xususan, 10−14-noyabr kunlari ishchi guruh 25 gektar maydonda joylashgan 38 ta issiqxonani o‘rgangan. Aniqlanishicha, 29 ta issiqxona (19 gektar) o‘z faoliyatini davom ettirmoqda, 9 tasi esa ishlashni to‘xtatgan. 17 ta issiqxonada bodring va pomidor, 9 tasida gullar, 2 tasida ko‘katlar, 1 tasida limon yetishtirilmoqda. Issiqxonalarning 26 tasi ko‘mir bilan, 3 tasi esa tabiiy gaz bilan isitilmoqda.Ulardan faqat 6 ta issiqxonada ekologik ekspertiza xulosalari mavjud va 7 tasida filtrlar o‘rnatilgan.Issiqxonada dudburondan foydalanish qoidalarini buzgan jami 3 ta issiqxona egalariga jarima qo‘llanildi, 9 tasining faoliyatini to‘xtatish bo‘yicha Iqtisodiy sudga da’vo arizalari kiritildi, 29 ta faoliyat yuritib kelayotgan issiqxonalar egalari davlati standarti talablariga javob beradigan chang-gaz tozalash uskunalarini o‘rnatmagan taqdirda, qonuniy javobgarlikka tortilishlari haqida ogohlantirildi.Moliyachi Otabek Baqirovning ta’kidlashicha, issiqxonalarga uzluksiz gaz ta’minoti va’da qilingan bo‘lsa-da, muammoning asli sababi gaz yetishmovchiligida. Oqibatda, ular ko‘mir, shina, chiqindi va boshqa ko‘p tutun chiqaradigan mahsulotlardan foydalanishga majbur bo‘lmoqda."
Jamiyat,"<h1 data-spelling-id=""MTYwNDMz"" data-spelling-title="""" id=""article_title"" itemprop=""headline name"">O‘zbekistonda daraxtlarni qasddan quritish va noqonuniy ov uchun belgilangan jazolar kuchaytirildi</h1>","Kimyoviy, biologik va bakteriologik vositalardan foydalangan holda qasddan daraxtlarni quritish, ularga shikast yetkazish endilikda BHMning 75 baravarigacha jarimaga sabab bo‘ladi. Elektr toki hamda portlovchi va kimyoviy moddalar bilan ov qilganlar esa 5 yilgacha ozodlikdan mahrum qilinadi.","21-noyabr kuni prezident tomonidan imzolangan qonun [O‘RQ-1004-son] bilan O‘zbekiston Respublikasining ayrim qonun hujjatlariga hayvonot va o‘simlik dunyosining muhofazasini kuchaytirishga qaratilgan qo‘shimcha va o‘zgartirishlar kiritildi. Bu haqda “Huquqiy axborot” Telegram kanali xabar qildi. Qonun Senatda 24-oktabr kuni ma’qullangandi.Qonun bilan amaldagi 2 ta kodeks va 2 ta qonunga o‘zgartish va qo‘shimchalar kiritildi. Jumladan, Jinoyat kodeksiga hayvonot yoki o‘simlik dunyosidan foydalanish tartibini buzganlik uchun javobgarlikni kuchaytirishga qaratilgan o‘zgartirish va qo‘shimchalar kiritildi.Xususan, elektr tokini, portlovchi, kimyoviy moddalarni yoki biologik preparatlarni qo‘llagan holda ov qilish yoxud baliq ovlash uchun bazaviy hisoblash miqdorining 400 baravaridan 600 baravarigacha (150 mln so‘mdan 225 mln so‘mgacha) jarima belgilanmoqda yoki muayyan huquqdan mahrum qilinmoqda, 3 yildan 5 yilgacha ozodlikni cheklash yoxud ozodlikdan mahrum qilish jazosi belgilandi. Og‘irlashtiruvchi holatlarda qo‘shimcha jazo sifatida muayyan huquqdan mahrum qilish jazosi ham kiritildi.Shuningdek, Ma’muriy javobgarlik to‘g‘risidagi kodeksda ov qilish va baliq ovlash qoidalarini, shuningdek, hayvonot dunyosidan foydalanishning boshqa turlarini amalga oshirish qoidalarini buzganlik uchun ko‘zda tutilgan jarimalar miqdori ikki baravarga oshirilmoqda.Kimyoviy, biologik va bakteriologik vositalardan foydalangan holda, shuningdek, binolar, inshootlar yoki boshqa obyektlarni qurish, qayta qurish, rekonstruksiya qilish yoxud o‘z hududida qo‘shimcha bino va inshootlarni qurish hamda kapital ta’mirlash vaqtida daraxtlarga, butalarga yoki boshqa o‘simliklarga qasddan shikast yetkazish, payhon va nobud qilish huquqbuzarliklari uchun javobgarlik belgilanib, fuqarolarga bazaviy hisoblash miqdorining 35 baravaridan 50 baravarigacha (13 mln 125 ming so‘mdan 18 mln 750 ming so‘m), mansabdor shaxslarga esa bazaviy hisoblash miqdorining 60 baravaridan 75 baravarigacha (22,5 mln so‘mdan 28,1 mln so‘mgacha) jarima nazarda tutilmoqda.Ov qilish va baliq ovlash qoidalarini buzganlik, shuningdek, hayvonot dunyosidan foydalanishning boshqa turlarini amalga oshirish qoidalarini buzganlik uchun javobgarlik esa 2 baravarga oshirildi.Shu bilan birga, Ekologiya davlat inspektorining qonuniy faoliyatiga to‘sqinlik qilganlik, ko‘rsatmalarini bajarmaganlik uchun javobgarlik kuchaytirilib, fuqarolarga BHMning 5 baravaridan 10 baravarigacha (1 875 000 so‘mdan 3 750 000 so‘mgacha) mansabdor shaxslarga esa 20 baravaridan 30 baravarigacha (7 500 000 so‘mdan 11 250 000 so‘mgacha) jarima belgilanmoqda."
Jahon,"<h1 data-spelling-id=""MTYwNDMy"" data-spelling-title="""" id=""article_title"" itemprop=""headline name"">Germaniya kansleri Olaf Shols ikkinchi muddatga saylanmoqchi, uning potensial raqibi nomzodini qo‘yishdan bosh tortdi</h1>",Germaniya mudofaa vaziri Boris Pistorius bo‘lajak saylovlarda Sotsial-demokratik partiyadan kanslerlikka nomzodini ko‘rsatishdan bosh tortdi va amaldagi kansler Olaf Sholsni qo‘llab-quvvatladi. Partiya a’zolari avvalroq Pistoriusni o‘z nomzodini ko‘rsatishga chaqirgandi.,"Germaniya mudofaa vaziri Boris Pistorius 2025-yil fevral oyida bo‘lib o‘tadigan saylovlarda Germaniya Sotsial-demokratik partiyasidan (GSDP) kanslerlikka nomzodini ko‘rsatishdan bosh tortdi, deb yozmoqda Reuters. Bir partiyalilar Pistoriusni o‘z nomzodini qo‘yishga chaqirgandi.“Men hozirgina partiyamiz rahbariyatiga va parlament guruhiga federal kansler lavozimiga nomzodimni qo‘ymasligimni aytdim, — dedi Pistorius. — Bu mening suveren va tamomila shaxsiy qarorim”. Vazir Sholsni “ajoyib kansler” deb hisoblashini qo‘shimcha qildi. Videomurojaat kecha kechqurun GSDP ijtimoiy tarmoqlarida e’lon qilindi.Boris Pistorius. Foto: bmvg.de.GSDP rahbariyati kelasi haftada Sholsni kansler lavozimiga rasman nomzod qilib ko‘rsatishni rejalashtirmoqda.An’anaga ko‘ra, Germaniyada amaldagi kansler o‘z partiyasini yangi saylovlarda boshqaradi. Sobiq kansler Angela Merkel ketma-ket to‘rt marta g‘alaba qozongan. Ammo ikki yil avval Mudofaa vazirligi rahbari lavozimini egallaganidan beri mamlakatdagi eng ommabop siyosatchiga aylangan Pistoriusga GSDPda ustunlik berildi.Shols boshchiligidagi SDP umummilliy so‘rovlarda 15 foizga yaqin ovoz to‘pladi, bu partiyaning 2021-yilgi saylovlardagi natijasidan 10 foizga past. O‘ng markazchi Xristian-demokratik ittifoq (XDI) 33% va o‘ta o‘ng “Germaniya uchun alternativa” (GUA) 18% bilan undan yuqori natija ko‘rsatdi.Shols, shuningdek, INSA instituti tomonidan tuzilgan eng ommabop 20 nafar nemis siyosatchisi reytingida oxirgi o‘rinni egalladi, Pistorius esa birinchi o‘rinni band etdi.Sholsning yetakchiligiga shubhalar birinchi bo‘lib mintaqaviy amaldorlar tomonidan ochiq muhokama qilindi. “Sodda qilib aytganda, bizda ikki nomzod bor: biri Germaniyadagi eng ommabop siyosatchi, ikkinchisi esa buning aksi — ommabopligi eng kam bo‘lgan siyosatchi. Aslida, bu hammasini aytib turibdi”, — dedi Financial Times nashriga SDP a’zosi bo‘lgan Mayfeld shahri meri Maksimilian Mumm.Reuters nashrining xabar berishicha, Sholsning atrofidagilar, qiyin vaziyatlarda kanslerning “ishonchli shaxs” sifatidagi obro‘sini inobatga olgan holda, u hali ham g‘alaba qozonishi mumkinligiga ishonch bildirmoqda.Sholsning o‘zi avvalroq saylov poygasidan chetlashmasligini aytgan va quyi reytinglarni yaxshiroq natijaga erishish uchun motivatsiya deb atagan."
Jamiyat,"<h1 data-spelling-id=""MTYwNDI0"" data-spelling-title="""" id=""article_title"" itemprop=""headline name"">Xorijdagi faol o‘zbekistonliklarni rag‘batlantirish uchun “Vatandosh” guvohnomasi joriy qilindi</h1>","Xorijda yashab O‘zbekistonning iqtisodiy, ijtimoiy hayotida faol bo‘lgan vatandoshlarni rag‘batlantirish uchun “Vatandosh” guvohnomasi joriy etildi. Guvohnoma olgan nomzod va uning oila a’zolariga mamlakat vizasi, ayrim davlat xizmatlari va turar joy bo‘yicha ro‘yxatdan o‘tish masalalarida imtiyozlar beriladi.","20-noyabr kuni e’lon qilingan [PQ-397-sonli] prezident qarori bilan ayrim xorijdagi o‘zbekistonliklarga “Vatandosh” guvohnomasi va shu nomdagi karta beriladi. Bu haqda Telegram`dagi Huquqiy axborot kanali xabar bermoqda.Nizom bilan respublikaning iqtisodiy va ijtimoiy hayotida faol ishtirok etishga intilayotgan vatandoshlarga “Vatandosh” guvohnomasi va “Vatandosh” kartasini rasmiylashtirish, berish hamda bekor qilish tartibi belgilandi.“Vatandosh” guvohnomasi — xorijda istiqomat qilayotgan vatandoshlarni rag‘batlantirish shakli bo‘lib, O‘zbekistonning iqtisodiy va ijtimoiy hayotida faol ishtirok etayotgan, mamlakatning boshqa davlatlar bilan do‘stona munosabatlarini mustahkamlashga munosib hissa qo‘shayotgan, respublikada xayriya (metsenatlik) faoliyatini amalga oshirayotgan vatandoshlarga minnatdorchilik va tashakkur belgisi hamda “Vatandosh” kartasini olish uchun asos hisoblanadigan hujjat.Taklif va tashabbus asosida guvohnoma berish bo‘yicha taqdim etilgan nomzodlarni vazirlik va idoralar ko‘rib chiqish uchun Komissiyaga tavsiyanoma kiritadi.“Vatandosh” kartasi — guvohnoma asosida 5 yil muddatga (vatandosh milliy pasportining amal qilish sanasidan oshmagan holda) beriladigan hamda O‘zbekiston Respublikasi hududida belgilangan imtiyozlardan foydalanish huquqini beruvchi ID karta shaklidagi hujjat;️Kartaga ega vatandoshlarga quyidagi huquqlar beriladi:Karta egalarining oila a’zolariga (ota-onasi, er (xotini) va voyaga yetmagan farzandlari) quyidagi imtiyozlar beriladi:"
Siyosat,"<h1 data-spelling-id=""MTYwNDE4"" data-spelling-title="""" id=""article_title"" itemprop=""headline name"">Bosh vazir Vazirlar Mahkamasining 2030-yilgacha bo‘lgan Harakat dasturini taqdim etdi. Asosiy ma’lumotlar</h1>","Abdulla Aripov Vazirlar Mahkamasining 2030-yilgacha bo‘lgan Harakat dasturini taqdim etdi. “Hukumatni chinakam xalq xizmatchisiga aylantirish, oddiy insonlarning muammolarini hal etish — faoliyatimizning asosiy mezoni”, — dedi u. “Gazeta.uz” hukumat rahbarining nutqidagi asosiy tezislarni keltiradi.","O‘zbekiston Respublikasi bosh vaziri Abdulla Aripov 20-noyabr kuni Oliy Majlis Qonunchilik palatasining majlisida Vazirlar Mahkamasining yaqin davr va uzoq istiqbolga mo‘ljallangan Harakat dasturini taqdim etdi.Oktabr oyida bo‘lib o‘tgan parlament saylovlaridan so‘ng hukumat yangi Oliy Majlis oldida o‘z vakolatlarini zimmasidan soqit qildi. Prezident Abdulla Aripov nomzodini hukumat rahbari lavozimiga takroran taqdim etdi. 150 deputatdan 148 nafari uni qo‘llab-quvvatladi, 1 nafari betaraf qoldi va 1 nafari ovoz bermadi.Bosh vazir ovoz berilishidan oldin hukumatning “O‘zbekiston — 2030” strategiyasiga asoslangan 2030-yilgacha bo‘lgan rejalari bilan o‘rtoqlashdi.“Gazeta.uz” nutqning asosiy tezislarini e’lon qiladi.2030-yilga borib mamlakat YAIMni 200 mlrd dollarga, aholi jon boshiga daromadni esa 5000 dollarga yetkazish rejalashtirilgan;Yalpi ichki mahsulotning o‘sishi yiliga 6−7 foizni tashkil etadi.Sanoat ishlab chiqarishi (6,2 foiz), qishloq xo‘jaligi (4 foiz), xizmatlar (14 foiz) va qurilishni (10 foiz) oshirish rejalashtirilgan.Inflyatsiya darajasini yiliga 5−6 foizgacha pasaytirish mo‘ljallangan.Konsolidatsiyalashgan budjet taqchilligi 3 foizdan oshmaydi.Yillik kreditlash hajmi 30 milliard dollarga yetishi, bank depozitlari esa to‘rt barobarga oshishi kutilmoqda. 110 milliard dollar xorijiy investitsiyalar va 30 milliard dollar davlat-xususiy sheriklik shaklida jalb qilish rejalashtirilgan.Pay va venchur fondlarini yo‘lga qo‘yish orqali investitsiya portfeli ikki barobar oshiriladi.Qimmatli qog‘ozlar savdosi hajmini 8 milliard dollarga yetkazish mo‘ljallangan.2030-yilga borib eksport ikki baravarga oshib, 45 milliard dollarga yetishi kerak. Eksport qiluvchilar sonini 6500 tadan 15 mingtaga va tayyor mahsulotning eksportdagi ulushini oshirish.150 milliard dollarlik 500 ta yirik sanoat loyihasini amalga oshirish.Sanoatda qo‘shilgan qiymatni 20 mlrd dollardan 45 mlrd dollarga yetkazish.2,5 milliondan ortiq yuqori daromadli ish o‘rinlari yaratish choralari ko‘riladi.Geologiya-qidiruv ishlari ko‘lami va samaradorligini oshirish, shuningdek, tabiiy resurslarni o‘zlashtirish ishlari davom ettiriladi. Xususan, mis ishlab chiqarish 3,5 barobar, oltin qazib olish 1,5 barobar, kumush va uran qazib olish 3 barobar oshiriladi.Olmaliq shahrida misni boyitish va eritish korxonasi, Ohangaronda misni qayta ishlash klasteri, Tebinbuloq va G‘allaorolda temir ishlab chiqarish majmualari qurilib, ishga tushiriladi.2025−2030-yillarda mineral-xomashyo bazasini sezilarli darajada oshirish bo‘yicha maqsadli dastur ishlab chiqiladi.Dastur doirasida kimyo sanoatida umumiy qiymati 24 milliard dollarlik 56 ta investitsiya loyihasi amalga oshiriladi. Jumladan, Navoiy, Qo‘ng‘irot va Qorako‘lda yirik kimyo-polimer klasterlari, Toshkent shahri va Navoiy viloyatida fosforit xomashyosidan yuqori qo‘shimcha qiymatli tayyor mahsulot ishlab chiqarish korxonalari barpo etiladi.Gidroelektrostansiyalar va mikro-GESlar qurish. 2025-yildayoq Xitoyning China Southern Grid kompaniyasi bilan hamkorlikda umumiy quvvati 1200 MVt bo‘lgan ikkita GES qurilishi boshlanadi.Mamlakatda umumiy quvvati 20 GVt bo‘lgan 42 ta “yashil” generatsiya obyekti qurilib, 21 mlrd dollar xorijiy investitsiyalar jalb etilmoqda.Qayta tiklanuvchi energiya manbalarining (quyosh, shamol va gidroelektrostansiyalar) umumiy quvvatini 24,2 GVt gacha oshirish. Natijada 2030-yilga borib generatsiyada “yashil” energiyaning ulushi 60 foizdan oshadi.Elektr tarmoqlarini rivojlantirish uchun umumiy qiymati 3 milliard dollarlik 34 ta loyihadan iborat portfel amalga oshiriladi.Ushbu loyihalar har yili 19 milliard kub metr tabiiy gazni tejash va atmosferaga zararli moddalar tashlamalarini 35 million tonnaga qisqartirish imkonini beradi.Faktoringni rivojlantirish va aylanma mablag‘larni taqdim etish. Faktoringni kengaytirish orqali tadbirkorlarga 20 trillion so‘m aylanma mablag‘, eksportchilarga esa 1 milliard dollarlik qo‘shimcha resurslar beriladi.2025-yilga borib reytingi yuqori tadbirkorlar soni 15 mingga, 2030-yilga borib esa 30 mingga yetadi.Turizm, savdo va servis sohalaridagi tadbirkorlar uchun xizmatlarga ipoteka krediti berish tizimi joriy etiladi.Iqtisodiyotda xususiy sektorning ulushi 85 foizga yetkaziladi.2030-yilga borib IT-xizmatlar eksportini 5 milliard dollarga yetkazish maqsad qilingan.5G tarmoqlarini joriy etish, sun’iy intellektni rivojlantirish va IT sohasida ish o‘rinlari yaratish.“Kosmik tadqiqotlar va texnologiyalar — 2035” strategiyasini ishlab chiqish.Iqtisodiyotda kosmik texnologiyalardan foydalanishni kengaytirish.Agrobiznes uchun qulay shart-sharoitlar yaratish, zamonaviy texnologiyalarni joriy etish va infratuzilmani rivojlantirish.Har bir gektardan o‘rtacha 45−50 sentner paxta va 80−85 sentner don hosili olinishi kutilmoqda.2030-yilga borib qishloq xo‘jaligi mahsulotlari eksportini 10 milliard dollarga, mahsulotlarni qayta ishlashni esa 25 foizga yetkazish rejalashtirilgan.Tomchilatib sug‘orish, kanallarni betonlash va ishlov berishning zamonaviy usullari hisobiga suv resurslarini tejash. Bu 15−20 foiz suvni tejash va hosildorlikni 1,5 barobar oshirish imkonini beradi.300 ming gektar yangi yerni qishloq xo‘jaligi oborotiga kiritish. Ushbu maydonlarda ozuqa, dorivor, moyli, dukkakli, sholi, don, sabzavot va poliz ekinlari yetishtiriladi. Shuningdek, intensiv bog‘ va tokzorlar barpo etiladi.Oziq-ovqat mahsulotlari ishlab chiqarishni 2 barobar, eksportni 5 barobar ko‘paytirish ko‘zda tutilgan.Turizm iqtisodiyot taraqqiyotining drayveri bo‘lib, uning yalpi ichki mahsulotdagi ulushi 5 foizga, xorijiy sayyohlar soni esa yiliga 15 million kishiga yetadi.Yirik turistik klasterlarni tashkil etish, ekoturizm va madaniy turizmni rivojlantirish.745 ta madaniy meros obyektini restavratsiya qilish va ularning sonini 2500 taga yetkazish.“Yangi O‘zbekiston” turar joy massivlarini 100 taga yetkazish. Har yili 150 mingta xonadon qurilayotgan bo‘lsa, jami 750 mingta xonadonni foydalanishga topshirish.Umuman, kelgusi besh yilda uy-joyga muhtoj 350 ming oila 85 trillion so‘mlik ipoteka kreditlari bilan ta’minlanadi.100 mingdan ziyod kam ta’minlangan oilalarga 12 trillion so‘m subsidiya ajratiladi.Aholisi 300 mingdan ortiq bo‘lgan tuman (shahar) lar soni 28 taga yetkaziladi, urbanizatsiya darajasi esa 51 foizdan 60 foizga yetkaziladi.Jamoatchilik fikri asosida kamida 20 ta hududda eski va eskirgan uy-joylarni ta’mirlash dasturlari amalga oshiriladi.Aholining markazlashgan suv ta’minotini 90 foizga va kanalizatsiya qamrovini 30 foizga yetkazish.Eskrou schyotlaridan foydalangan holda yangi uy-joy sotish tizimini ishga tushirish.550 trillion so‘mlik 36 mingta investitsiya loyihasini amalga oshirib, 1 million ish o‘rni yaratish.2030-yilgacha jamoat transportini rivojlantirish strategiyasini ishlab chiqish.5000 ta avtobus va 2000 ta elektrobus xarid qilish va ishlab chiqarish. Xorijiy hamkorlar bilan birgalikda elektropoyezdlar, elektrobuslar, avtobuslar, mikroavtobuslar ishlab chiqarishni yo‘lga qo‘yish.“Xitoy — Qirg‘iziston — O‘zbekiston” temir yo‘l loyihasini amalga oshirish.Yuk tashish hajmini 15 mln tonnaga yetkazish.Toshkent shahrida yiliga 40 mln yo‘lovchiga xizmat ko‘rsatish quvvatiga ega yangi xalqaro aeroport qurilishi.Davlat-xususiy sheriklik doirasida Andijon, Buxoro, Navoiy va Urganch aeroportlarini ishonchli boshqaruvga berish.2030-yilgacha aviaqatnovlar va aviayo‘lovchilar sonini 4 barobarga oshirish.DXSH asosida “Toshkent — Samarqand” va “Toshkent — Andijon” yo‘nalishlarida pullik avtomobil yo‘llari, shuningdek, “Toshkent — Samarqand” va “Samarqand — Navoiy — Buxoro” yo‘nalishlarida tezyurar poyezdlar uchun yangi temir yo‘l liniyalari qurish loyihalari amalga oshiriladi.Kambag‘allikni qisqartirish, yangi ish o‘rinlarini yaratish va ijtimoiy dasturlarni amalga oshirish hukumatning asosiy ustuvor yo‘nalishi bo‘lib qoladi.Zamonaviy pedagogik va raqamli texnologiyalarni joriy etish.2025-yilda davlat budjetidan 4 trillion so‘mga 553 ta maktab va bog‘cha, xalqaro moliya tashkilotlari hisobidan yana 252 ta bog‘chani rekonstruksiya qilish va qurish rejalashtirilgan.Maktabgacha ta’lim bilan qamrab olingan bolalar ulushi 80 foizga yetkaziladi.Maktab va bog‘chalarni toza ichimlik suvi va zamonaviy sanitariya-gigiyena infratuzilmasi bilan ta’minlash uchun respublika budjetidan har yili 100 milliard so‘m ajratiladi.Umumta’lim maktablarida oliy ma’lumotli o‘qituvchilar ulushi 95 foizga yetkaziladi.Maktabgacha ta’limdan tortib oliy ta’limgacha, shu jumladan, malaka oshirish tizimi uchun pedagog kadrlar tayyorlashning yagona uzluksiz tizimi yaratiladi.Kasb-hunar maktablari, kollejlar va texnikumlarni optimallashtirish orqali ular negizida texnikum ochiladi.Maktablarda shaxsni shakllantirish uchun muhim bo‘lgan uchta asosiy yo‘nalish: musiqa, jismoniy tarbiya va sport, harbiy-vatanparvarlik fanlarini o‘qitish sifatiga alohida e’tibor qaratiladi.Yoshlarning oliy ta’lim bilan qamrab olinishi 2030-yilga borib hozirgi 38 foizdan 50 foizga yetkaziladi.Oliy ta’lim muassasalarida ilmiy tadqiqotlar faollashtirilib, oliy ta’lim muassasalarining ilmiy salohiyati 2030-yilga borib 70 foizga yetkaziladi.Davlat tibbiy sug‘urtasi tizimini 2027-yilgacha bosqichma-bosqich to‘liq joriy etish.Sog‘liqni saqlash tizimini to‘liq raqamlashtirish, elektron kartalar va tibbiy xizmatlarni joriy etish.2030-yilga borib mahalliy dori vositalari ishlab chiqarish ulushini 70 foizga yetkazish.Nogironligi bo‘lgan shaxslarni qo‘llab-quvvatlash va inklyuziv jamiyatni shakllantirish bo‘yicha tashabbuslarni amalga oshirish.2030-yilga borib 10 million nafar yoshlarni sportga jalb qilish, sport bilan shug‘ullanuvchi aholi ulushi 36 foizga yetkaziladi.2028-yilgi Olimpiadaga tayyorgarlik ko‘rish va kuchli o‘ntalikka kirish.6 ta teatr qurish, 25 ta muzey va 10 ta teatrni ta’mirlash.2025 — 2030-yillarda musiqa va san’at maktablarini jihozlash.“Tirik tarix” dasturi doirasida 54 ta yuqori sifatli filmlar yaratish.Foto: Prezident matbuot xizmati2030-yilga borib kambag‘allik darajasini joriy yilda kutilayotgan 9 foizdan 5 foizga tushirish rejalashtirilgan.Kam ta’minlangan oilalarning bolalarini chet tillariga, ko‘nikma va kasblarga o‘qitish. Muhtoj oilalarga 50 ming gektar yer ajratish, kichik ishlab chiqarish uchun asbob-uskunalar berish.2025-yilda 1 million kishini kambag‘allikdan chiqarish.2030-yilgacha ishsizlik darajasini 5−6 foiz darajasida ushlab turish chora-tadbirlari.Migrantlarni kasb-hunar va tillarga o‘qitish uchun shart-sharoitlar yaratish.2025-yilda iqtisodiy rivojlangan 21 mamlakatda 200 ming fuqaroni ish bilan ta’minlash.2025-yilda 600 mingdan ortiq xotin-qizlarni ish bilan ta’minlashga ko‘maklashish.O‘zbekistonning xalqaro gender reytinglardagi o‘rnini oshirish.Har yili 2 million nafar yoshlarning salohiyati va qobiliyatini rivojlantirish, ularning 500 nafarini xorijda o‘qitish.1,8 million yoshni ijtimoiy himoya qilish choralari.Kreativ iqtisodiyot parklarini tashkil etish.2025 — 2027-yillarda 120 ta yirik sanoat korxonasiga chang va gazdan tozalash qurilmalari o‘rnatiladi.1000 dan ortiq sanoat korxonalari va ularga tutash hududlarda “yashil belbog‘lar” barpo etish uchun 10 million tup ko‘chat ekiladi.2030-yilga borib mamlakatdagi ko‘kalamzorlashtirish darajasini 30 foizga yetkazish rejalashtirilgan.“Yashil makon” loyihasi doirasida har yili 200 million tup ko‘chat ekish, Orolbo‘yida 2,3 million gektar maydonda yashillikni tiklash.Barcha hududlarda maishiy chiqindilarni qayta ishlash, elektr energiyasi va boshqa mahsulotlar ishlab chiqarish bo‘yicha loyihalar amalga oshiriladi.“Xavfsiz shahar” konsepsiyasini amalga oshirish va mudofaa sanoatini rivojlantirish.Jamoat tartibi va mamlakat xavfsizligini mustahkamlash.Abdulla Aripov so‘zining yakunida prezident hukumat uchun ustuvor strategik vazifalarni belgilab berganini ta’kidladi.“Shu asosda biz harakatlar dasturini boyitamiz va takomillashtiramiz. Barcha topshiriqlaringizni so‘zsiz bajarish uchun bor imkoniyat va salohiyatimizni ishga solamiz. Hukumat oldiga qo‘yilgan vazifalarni bajarish uchun barcha darajadagi barcha ijro etuvchi hokimiyat organlari faoliyati samarali tashkil etiladi, rahbarlarning mas’uliyati va shaxsiy hisobdorligi kuchaytiriladi. Hukumat faoliyati siz belgilagan mutlaqo yangi tizim asosida quriladi”, — dedi u.Uning so‘zlariga ko‘ra, “Hukumatni xalqning chinakam xizmatchisiga aylantirish va oddiy odamlarning tashvish va muammolarini hal qilish ishimizning asosiy mezoni bo‘lib qoladi”.Eslatib o‘tamiz, 21-yanvar kuni Qonunchilik palatasi prezident tomonidan O‘zbekiston hukumati a’zoligiga ko‘rsatilgan nomzodlarni ma’qulladi. O‘zbekiston Prezidenti ularni tayinlash to‘g‘risidagi farmonni imzoladi. Bosh vazir o‘rinbosarlari va vazirlarning amaldagi tarkibi o‘zgarmadi (ro‘yxat).20-yanvar kuni prezident avvalgi hukumat faoliyatiga baho berib, kelgusi besh yilga mo‘ljallangan ustuvor vazifalarni belgilab berdi. 2030-yilga borib mamlakat yalpi ichki mahsulotini 160 milliard dollarga yetkazish, inflyatsiyani 5−6 foiz darajasida ushlab turish, 1 million aholini kambag‘allikdan chiqarish, ijtimoiy sohada islohotlar o‘tkazish va boshqalar shular jumlasidandir."
Jamiyat,"<h1 data-spelling-id=""MTYwNDEw"" data-spelling-title="""" id=""article_title"" itemprop=""headline name"">“O‘zbekistonda kamida har yetti o‘quvchidan bittasi maktabda o‘zini xavfsiz his qilmaydi” — MHTI</h1>","Makroiqtisodiy va hududiy tadqiqotlar instituti O‘zbekistondagi maktablarda bulling yoki bezorilik o‘quvchilarning akademik yutuqlariga qanday ta’sir qilishini o‘rgandi. Tahlillarga ko‘ra, kamida har yetti o‘quvchidan bittasi maktabda o‘zini xavfsiz his qilmaydi va zo‘ravonlik yoki bezorilikka guvoh bo‘lgan.","Vazirlar Mahkamasi huzuridagi Makroiqtisodiy va hududiy tadqiqotlar instituti ekspertlari tomonidan O‘zbekistondagi maktablarda bulling yoki bezorilik o‘quvchilarning akademik yutuqlariga qanday ta’sir qilishi o‘rganildi.Shavkat Mirziyoyev 14-noyabr kuni uzoq kutilgan “Bolalarni barcha turdagi zo‘ravonlikdan himoya qilish to‘g‘risida”gi qonunni imzolagan. Qonunning asosiy maqsadi zo‘ravonlikning oldini olish, undan jabr ko‘rgan bolalar bilan ishlash va oilalarda farovonlikni ta’minlash tizimini yaratishdan iborat.MHTI ushbu qonun nega muhimligini tushuntirib o‘tgan. Institut o‘rganishlariga ko‘ra, maktabdagi bulling o‘quvchilarning ruhiy salomatligi va ta’lim natijalariga salbiy ta’sir ko‘rsatib, uzoq muddatda inson kapitalining rivojlanishi, demografik dividend, iqtisodiy o‘sish va barqaror rivojlanishga salbiy ta’sir qilishi mumkin.Bulling holatlari yuz berganda, u nafaqat jabrlanuvchilarning ruhiy yoki jismoniy holatiga zarar yetkazadi, balki ularning o‘quv ko‘rsatkichlarini pasaytirib, ta’lim olish darajasining tushishiga sabab bo‘ladi. Bu esa o‘z navbatida, malakasi past ishchi kuchining shakllanishiga olib keladi va natijada iqtisodiy rivojlanishga to‘sqinlik qiladi.Manba: Makroiqtisodiy va hududiy tadqiqotlar institutiTadqiqotda O‘zbekistonda olingan PISA-2022 so‘rovi natijalaridan foydalanildi. So‘rov mamlakatning turli hududlari bo‘yicha 15 yoshli o‘quvchilarning javoblarini mujassam etgan bo‘lib, uning asosida yaratilgan ma’lumotlar bazasi 202 ta maktab va 7293 nafar o‘quvchini qamrab oladi.Mazkur so‘rov natijalariga ko‘ra, kamida har yetti o‘quvchidan bittasi maktabda o‘zini xavfsiz his qilmaydi va zo‘ravonlik yoki bezorilikka guvoh bo‘lgan. Ular yiliga kamida bir marotaba duch keladigan muammolar bular: o‘quvchilarning yomon gaplarni tarqatishi (21 foiz), maktab hududida boshqa o‘quvchilar bilan urishishi (17 foiz), boshqa bolalar tomonidan kamsitilishi (16 foiz).Manba: Makroiqtisodiy va hududiy tadqiqotlar institutiTahlilda bir oyda bir necha marotaba bullingga duch keladigan o‘quvchilarda:MHTI mutaxassislarining tadqiqoti natijalariga ko‘ra:Tadqiqot mualliflari maktablardagi bunday muammolarni kamaytirish uchun qator takliflar bergan. Italiyaning “No Trap!” nomli bulling va kiberbullingga qarshi dasturini O‘zbekiston uchun joriy etish. Bu dastur quyidagi asosiy xususiyatlardan iborat:Shuningdek, Finlyandiya tajribasidan kelib chiqib, O‘zbekiston maktablarida ham bullingga qarshi KiVa dasturini amalga oshirish taklif qilingan. KiVa dasturi o‘z ichida bullingni oldini olish uchun darslar va onlayn o‘yinlar, jabrlanuvchiga ma’naviy ko‘mak, bulling bilan shug‘ullangan bolaning ota-onasi bilan suhbat, maktab muhitini baholash uchun o‘quvchilar va xodimlar uchun onlayn so‘rovlar o‘tkazish kabilarni jamlaydi.Ma’lumot o‘rnida, prezident tomonidan imzolangan qonunda bolaning hayoti, sog‘lig‘i, jinsiy daxlsizligi, sha’ni, qadr-qimmati hamda qonun bilan himoyalanadigan boshqa huquq va erkinliklariga tajovuz qiladigan, jismoniy yoki ruhiy azob yetkazayotgan yoki yetkazishi mumkin bo‘lgan va uning asosiy ehtiyojlariga zid bo‘lgan harakatlar yoki harakatsizlik, shu jumladan, internetdan foydalangan holda sodir etilgan harakatlar (harakatsizlik) bolalarga nisbatan zo‘ravonlik deb e’tirof etilishi belgilangan.Bola huquqlarini himoya qilish uning ota-onasi yoki vasiylari, vasiylik va homiylik organlari, prokuror yoki sud tomonidan amalga oshiriladi. Zo‘ravonlikdan jabrlanuvchi va uning qonuniy vakili moddiy va ma’naviy zararni qoplash to‘g‘risidagi ariza bilan sudga murojaat qilganda qonunga muvofiq davlat bojini to‘lashdan ozod etiladi. “Gazeta.uz” hujjatning batafsil sharhini taqdim etgan."
Jamiyat,"<h1 data-spelling-id=""MTYwMjc2"" data-spelling-title="""" id=""article_title"" itemprop=""headline name"">“T-Bank”: Rossiyadan O‘zbekistonga 100 ming rublgacha qanday o‘tkazish mumkin</h1>",Endi “T-Bank” bilan Rossiyadan O‘zbekistonga 100 ming rublgacha mablag‘ni komissiyasiz o‘tkazish mumkin.,"O‘zbekistondan ish yoki o‘qish uchun Rossiyaga ketayotgan har bir kishi mamlakatlar o‘rtasida pulni qanday qilib tez va arzon o‘tkazish mumkin, degan savolga duch keladi. Xalqaro pul o‘tkazmalari uchun banklar va xizmatlar ko‘p va ularda adashish oson. Kompaniya qulay yechim topishga muvaffaq bo‘ldi — “T-Bank”ning debet kartasi, u bilan boshqa mamlakatlarga 100 ming rublgacha komissiyalarsiz o‘tkazish mumkin.Karta bilan nafaqat Rossiya yoki O‘zbekistonda, balki boshqa mamlakatlarda ham o‘tkazish mumkin. Buning uchun qulayroq kursda to‘lash uchun karta valyutasini almashtirish kerak.Mavjud:Bundan tashqari, o‘zbek, rus va ingliz tillarida kechayu kunduz onlayn qo‘llab-quvvatlash mavjud.Rossiyada kartani olish oson — bank ilovasida yoki saytida ariza to‘ldirish mumkin. Shundan so‘ng bank qulay vaqtda yetib keladigan menejer bilan uchrashuv tayinlaydi.Kartani rasmiylashtirish uchun Rossiya pasporti kerak emas. Hujjatlardan faqat chet el pasporti, migratsiya kartasi, ishlash patenti, yashash guvohnomasi yoki vizasi kerak bo‘ladi — bu konkret holatga bog‘liq.“T-Bank” orqali 100 ming rublgacha bo‘lgan mablag‘ni MDH mamlakatlariga komissiyasiz jo‘natish mumkin. Hech kim ortiqcha to‘lashni xohlamaydi va “T-Bank” bunga g‘amxo‘rlik qildi. Muhammadali Toshkentdan Moskvaga ishlash uchun ketgan va bir necha daqiqada oilasiga pul o‘tkazadi — shunchaki ilovaga telefon raqami va qabul qiluvchining bankini kiritgan holda.Agar ko‘proq mablag‘ o‘tkazish zarur bo‘lsa, u holda komissiya bo‘ladi — o‘tkazma summasining bir foizi miqdorida. O‘tkazmani jo‘natishdan oldin bank har qanday holatda chet elga o‘tkazish vositachilik haqi bilan yoki vositachiliksiz amalga oshirilishini ma’lum qiladi.Ikkinchi oydan boshlab MDH mamlakatlariga komissiya olmasdan oyiga 20 ming rublgacha pul o‘tkazish mumkin. Pul “T-Bank” hisobvarag‘idan darhol chet el kartasiga kelib tushadi. Puldan birdaniga, bankka bormasdan foydalanish mumkin.Savollar tug‘ilsa, javob olish uchun bankka borishga hojat yo‘q. “T-Bank” ilovasida qo‘llab-quvvatlash chatiga yozishning o‘zi kifoya, shunda xodim istalgan vaqtda va mijoz hozir qayerda — Rossiyada, O‘zbekistonda yoki boshqa mamlakatda bo‘lishidan qat’i nazar, o‘zbek yoki rus tilida javob beradi.Agar pul o‘tkazish yoki onlayn to‘lov qilish kerak bo‘lsa, pulni har doim bankomat orqali komissiya olmasdan kartaga o‘tkazish mumkin. “T-Bank” bankomatlarida — istalgan summani, boshqa banklarning bankomatlarida esa summaning 0,6 foizigacha komissiya undiriladi.Chet elliklar uchun Rossiyadagi hayot haqida bepul maslahatlar“T-Bank” ko‘magi qiyin savollarga javob topishga yordam beradi:Konsultatsiya o‘zbek va rus tillarida, onlayn, har kuni soat 8:00 dan 20:00 gacha.“T-Bank”dan Rossiyada ishlash va yashash uchun qulay kartani havola orqali rasmiylashtirish mumkin, buning natijasida mamlakatlar o‘rtasida 100 ming rublgacha vositachilik haqisiz o‘tkazish imkoniyati paydo bo‘ladi.Reklama huquqlari asosida."
